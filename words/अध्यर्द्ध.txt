{
    "word": "अध्यर्द्ध",
    "VCP": [
        {
            "word": "अध्यर्द्ध",
            "eid": "1400",
            "pagenum": 138,
            "content": "अध्यर्द्ध¦ त्रि० अधिकमर्द्धं यस्य ब० । स्वार्द्धेन सहिते वस्तुमात्रे । “एकाधिकं हरेज्ज्येष्ठः पुत्रोऽध्यर्द्धं ततोऽनुज” इति मनुः । एकाधिकमंशं द्वावंशाविति यावत् ज्येष्ठपुत्त्रो गृह्णीयात् अधिकमर्द्धं यत्रांशे सार्द्धमंशं इति कुल्लू० । अर्द्धशब्दः रूपकार्द्धेरूढः तेन सार्द्धरूपके च । अध्यर्द्धपूर्व्वात् क्रीताद्यर्थे “अध्यर्द्धपूर्व्वद्विगोर्लुगसंज्ञायामिति” पा० अध्यर्द्धपूर्व्वात् द्विगोश्चार्हीयस्य टञो लुक् । अध्यर्द्धकंसम् । “विंशतिकात्ख” इति पा० । खविधान्न लुक् । अध्यर्द्धविंशतिकीनं “खार्य्याईकन्” पा० । अध्यर्द्धखारीकम् “पणपादमाषशताद्यत्” पा० । अध्यर्द्धपण्यं अध्यर्द्धपाद्यम् अध्यर्द्धमाष्यम् अध्यर्द्धशत्यम् “शाणाद्वेति” पा० यत् ठञ् तस्य लुक्च वेति अध्यर्द्धशाण्यम् अध्यर्द्धशाणम् । इत्यादयः शब्दाः तत्क्रीतार्थे त्रि० । अध्यृध्नोति यत्र अधि + ऋध--आधारे घञ् । वायौ । “कत्येव देवा याज्ञवल्क! इति” याज्ञवल्क्यं प्रति शाकल्यप्रश्ने तत्र याज्ञवल्क्येन “अध्यर्द्ध” इत्युत्तरं (बृ० उ०) दत्तम् तस्य विशेषज्ञानाय “कतमोऽध्यर्द्ध”? इति पुनः शाकल्यप्रश्ने, “योऽयं पवत” इत्युक्तं तत्र पवत इत्यनेन वायुरुक्तः । “तदाहुर्यदयमेकएष पवते अथ कथमध्यर्द्ध”? इति । वायोरेकत्वेन अध्यर्द्धशब्दार्थस्य सार्द्धत्वस्यासम्भवे पुनराक्षिप्ते “यदस्मिन् इदं सर्वमध्यार्ध्नोत् तेनाध्यर्द्ध” इत्युत्तरम् तेन अधिकवृद्धिहेतुत्वात् वायोरध्यर्द्धत्वात् तथात्वम् अधि + ऋध--लङ् अध्यार्ध्नोत् ।"
        }
    ]
}