{
    "word": "अष्टकर्म्मन्",
    "VCP": [
        {
            "word": "अष्टकर्म्मन्",
            "eid": "5616",
            "pagenum": 516,
            "content": "अष्टकर्म्मन्¦ अष्टौ कर्म्माण्यस्य । “आदाने च विसर्गे च तथा प्रैषनिषेधयोः । पञ्चमे चार्थवचने व्यवहारस्य चेक्षणे । दण्डशुद्ध्योः सदा रक्तस्तेनाष्टगतिकोनृपः” उशनसोक्त्राष्टविधकर्म्मयुक्ते नृपतौ “अष्टकर्म्मा दिवं याति राजा शक्राभिपूजितः” उश० । अष्टगतिकोऽप्यत्र “तत्रादानं करादीनाम् । विसर्गो भृत्यादिभ्यो धनदानम् प्रैषोऽमात्यादीनां दृष्टादृष्टानुष्ठानेषु । निषेधो दृष्टादृष्टविरुद्धक्रियासु । अर्थवचनं कार्यसन्देहेन राजाज्ञयैव तत्र नियमनम् । व्यबहारेक्षणं प्रजानामृणादिविप्रतिपत्तौ । दण्डः पराजितानां शास्त्रोक्त धनग्रहणम् । शुद्धिः पापे कर्मणि जाते तत्र प्रायश्चित्तसम्पादनमिति” कुल्लूकभट्टः । मेधातिथिस्तु । अकृतारम्भः । कृतानुष्ठानम् । अनुष्ठितविशेषणम् । कर्म्मफलसंग्रहः । तथा सामदानभेददण्डाः । एतदष्टविधं कर्मेत्याह । अथवा “कृषिः बणिक्पथः । उदकसेतुबन्धनम् । दुर्गकरणम् कृतस्य संस्कारः निर्णयः । हस्तिबन्धनम् । खनिखननम् । सैन्यनिवेशनम् । दारुणवनच्छेदनञ्चेत्यप्याह” । तन्मूलन्तु अष्टवर्गशब्दे वक्ष्यते ।"
        }
    ]
}