{
    "word": "कर्म्मप्रवचनीय",
    "VCP": [
        {
            "word": "कर्म्मप्रवचनीय",
            "eid": "12399",
            "pagenum": 1737,
            "content": "कर्म्मप्रवचनीय¦ पु० कर्म क्रियां प्रोक्तवान् इति कर्मप्रवचनीयः कर्त्तरि भूते चानीयर् । “कर्मप्रवचनीयाः” इत्यविकृत्य पाणिन्युक्ते अन्वादिषु शब्देषु । ते हि संप्रति क्रियां न कथयन्ति नापि द्योतयन्ति किन्तु क्रियानिरूपितसम्बन्धविशेषं द्योतयन्तीति तेषां तथात्वं यथोक्तं हरिणा “क्रियाया द्योतकोनायं सम्बन्धस्य न वाचकः । नापि क्रियापदाक्षेपी सम्बन्धस्य तु भेदकः” इति “अधिपरी अनर्थका” वित्यादेस्तद्द्योतकत्वाभावेऽपि योग्य तया तथात्वम् । अन्वादयश्चार्थभेदे तत्संज्ञकाः स्युस्ते चार्था पा० दर्शिताः यथा “कर्मप्रवचनीयाः” इत्यधिकृत्य “अनुर्लक्षणे” “तृतीयार्थे” “हीने” “उपोऽधिकेच” “अपपरी वर्जने” “आङ्मर्यादावचने” “लक्षणेत्थम्भूताख्यानभागवीप्सासु प्रतिपर्यनवः” “अभिरभागे” “प्रतिः प्रतिनिधिप्रतिदानयोः” “अधिपरी अनर्थकौ” “सुः पूजायाम्” “अतिरतिक्रमणे च” “अपिः पदार्थसंभावनान्ववसर्गगर्हा समुच्चयेषु” “अधिरोश्वरे” पा० । “कर्मंप्रवचनीययुक्ते द्वितीया” पा० ।"
        }
    ]
}