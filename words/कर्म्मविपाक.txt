{
    "word": "कर्म्मविपाक",
    "SHS": [
        {
            "word": "कर्म्मविपाक",
            "eid": "9420",
            "pagenum": 163,
            "content": "कर्म्मविपाक¦ m. (-कः) 1. Future reward or punishment, the consequence of human acts in a subsequent birth. 2. A work on this subject, explaining expiatory rites to be performed in cases of disease, &c. supposed to be the punishment of offences in a previous existence. E. कर्म्म, and विपाक maturity."
        }
    ],
    "WIL": [
        {
            "word": "कर्म्मविपाक",
            "eid": "9425",
            "pagenum": 198,
            "content": "कर्म्मविपाक¦ m. (-कः) .²1 Future reward or punishment, the consequence of human acts in a subsequent birth. .²2 A work on this subject, explaining expiatory rites to be performed in cases of disease, &c. supposed to be the punishment of offences in a previous existence. .E. कर्म्म, and विपाक, maturity."
        }
    ],
    "YAT": [
        {
            "word": "कर्म्मविपाक",
            "eid": "8857",
            "pagenum": 166,
            "content": "कर्म्म-विपाक¦ (कः) 1. <i>m.</i> Future rewards and punishments; a work on that subject."
        }
    ],
    "SKD": [
        {
            "word": "कर्म्मविपाक",
            "eid": "6735",
            "pagenum": 2,
            "content": "कर्म्मविपाकः¦, पुं, (कर्म्मणः अधर्म्ममूलकस्य अशुभफलजनकस्येति यावत् विपाकः परिणामः । इह रोगादिभोगजनकदुःखमयपरिणामः । अमुत्र नरकभोगादिजनकदुःखमयपरिणामश्च ।) अशुभकर्म्म जन्यफलस्य विपाकः । रोगादिरूपजन्मान्तरीयाशुभकर्म्मफलभोग इति यावत् । तद्विवरणं यथा, “नरकात् प्रतिमुक्तस्तु पापयोनिषु जायते । पतितात् प्रतिगृह्याथावरयोनिं व्रजेद्बुधः ॥ नरकात् प्रतिमुक्तस्तु कृमिर्भवति पातकः । उपाध्यायव्यलीकन्तु कृत्वा श्वा मवति द्विजः ॥ तज्जायां मनसा वाञ्छंस्तद्द्रव्यं वाप्यसंशयम् । गर्दभो जायते जन्तुर्म्मित्रस्यैवापमानकृत् ॥ मात्रादीतरमाक्रम्य शारिका संप्रजायते । पितरौ पीडयित्वा तु कच्छपत्वञ्च गच्छति ॥ भर्त्तुः पिण्डमुपाश्वस्तो हित्वान्यानि निषेवयेत् । सोऽपि मोहसमापन्नो जायते वानरो मृतः ॥ न्यासापहर्त्ता नरकात् विमुक्तो जायते कृमिः । असूयकश्च नरकान्मुक्तो भवति राक्षसः ॥ विश्वासहर्त्ता च नरो मीनयोनौ प्रजायते । यवधान्यानि हृत्वा तु जायते मूशिको मृतः ॥ परदाराभिमर्षात्तु वृको घोरोऽभिजायते । भ्रातृभार्य्याप्रसङ्गत्वे कोकिलो जायते नरः ॥ गुर्व्वादिभार्य्यागमनात् शूकरो जायते नरः । यज्ञदानविवाहानां विघ्नकर्त्ता भवेत् कृमिः ॥ देवतापितृविप्राणामदत्त्वा योऽन्नमश्नुते । प्रमुक्तो नरकाद्वापि वायसः स प्रजायते ॥ ज्येष्ठभ्रात्रवमानाच्च क्रौञ्चयोनौ प्रजायते । शूद्रश्च ब्राह्मणीं गत्वा कृमियोनौ प्रजायते ॥ तस्यामपत्यमुत्पाद्य काष्ठान्तःकीटको भवेत् । कृतघ्नः कृमिकः कीटः पतङ्गो वृश्चिकस्तथा ॥ अशस्त्रं पुरुषं हत्वा नरः संजायते खरः । कृमिः स्त्रीवधकर्त्ता च बालहन्ता च जायते ॥ भोजनं चोरयित्वा तु मक्षिका जायते नरः । हृत्वान्नञ्चैव मार्ज्जारस्तिलहृच्चैव मूषिकः ॥ घृतं हृत्वा च नकुलः काको मद्गुरमामिषम् । मधु हृत्वा नरो दंशः पूपं हृत्वा पिपीलकः ॥ अपो हृत्वा तु पापात्मा वायसः सम्प्रजायते । हृते कांस्ये च हारीतः कपोतो वा प्रजायते ॥ हृत्वा तु काञ्चनं भाण्डं कृमियोनौ प्रजायते । कार्पासिके हृते क्रौञ्चो वह्निहर्त्ता वकस्तथा ॥ मयूरो वर्णकं हृत्वा शाकं पत्रञ्च जायते । जीवञ्जीवकतां याति रक्तवस्त्रापहृन्नरः ॥ छुछुन्दरिः शुभान् गन्धान् वंशं हृत्वा शशो भवेत् । षण्डः कलापहरणे काष्ठहृत् काष्ठकीटकः ॥ पुष्पापहृद्दरिद्रस्तु पङ्गुर्यावापहृन्नरः । शाकहर्त्ता च हारीतस्तोयहर्त्ता च चातकः ॥ गृहहृन्नरकान् गत्वा रौरवादीन् सुदारुणान् । तृणगुल्मलतावल्लीत्वक्सारतरुतां व्रजेत् ॥ एष एव क्रमो दृष्टो गोसुवर्णादिहारिणां । विद्यापहारी मूकश्च गत्वा च नरकान् बहून् ॥ असमिद्धेऽग्नौ हुते च मन्दाग्निः सम्प्रजायते । परनिन्दा कृतघ्नत्वं परमर्म्मावघातनम् ॥ नैष्ठुर्य्यं निर्घृणत्वञ्च परदारोपसेवनम् । परस्वहरणाशौचं देवतानाञ्च कुत्सनम् ॥ निकृत्य वञ्चणं नॄणां कार्पण्यञ्च नृणां बुधः । उपलक्षणादि जानीयात् मुक्तानां नरकादनु ॥ दयाभूतेषु सम्वादः परलोकं प्रतिक्रिया । सत्यं हितार्थता चोक्तिर्वेदप्रामाण्यदर्शनम् ॥ गुरुदेवर्षिपूजा च केवलं साधुसङ्गमः । सत्क्रियाभ्यसनं मैत्री स्वर्गिणां लक्षणं विदुः । अष्टाङ्गयोगविज्ञानात् प्राप्नोत्यात्यन्तिकं फलम्” ॥ इति गारुडे कर्म्मविपाकः २२९ अध्यायः ॥ <फ्>शातातपभृगुभरतोक्तः पापरोगप्रायश्चित्तानां विवरणग्रन्थः । प्रायश्चित्तविहीनपापिनां नरकान्ते प्रतिजन्म तत्पापसूचितरोगयुक्तं शरीरं भवति । नृणां दुष्कर्म्मजा रोगा जपदेवार्च्चनहोमदानादिभिः शमं यान्ति ॥ * ॥ महापातकजा रोगाः सप्तजन्मसु जायन्ते । तद्यथा--कुष्ठम् । राजयक्ष्मा । प्रमेहः । ग्रहणी । मूत्रकृच्छ्रम् । अस्मरी । कासः । अतीसारः । भगन्दरः । दुष्टव्रणः । गण्डमाला । पक्षाघातः । अक्षिनाशनम् । इत्यादयः । अत्र सम्पूर्णं प्रायश्चित्तम् ॥ * ॥ उपपापोद्भवा रोगाः पञ्चजन्मसु जायन्ते । तद्यथाः--जोलदरम् । यकृत् । प्लीहा । शूलम् । व्रणः । श्वासः । जीर्णज्वरः । छर्द्दिः । भ्रमः । मोहः । गलग्रहः । रक्तार्व्वुदम् । विसर्पः । इत्यादयः । अत्र अर्द्धं प्रायश्चित्तम् ॥ * ॥ <फ्>पापसमुद्भवा रोगाः त्रिषु जन्मसु जायन्ते । तद्यथाः--दण्डापतानकः । चित्रवपुः । कम्पः । विचर्च्चिका । वल्मीकः । पुण्डरीकम् । इत्यादयः । अत्र षष्ठांशं प्रायश्चित्तम् ॥ * ॥ अतिपापात् अर्श आद्याः रोगा भवन्ति अन्ये बहुधा रोगसङ्कराश्च ॥ * ॥ अथ दानादिषु साधारणविधिः । गोदाने सुशीला सवत्सा पयस्विनी गौः । वृषदाने शुक्लवस्त्रकाञ्चनसहितः शुभोऽनड्वान् । भूदाने दशनिवर्त्तनपरिमिता भूः । सुवणदाने शतनिष्कं खर्णं तदर्द्धार्द्धं वा । अश्वदाने उपस्करसहितसुशीलाश्वः । महिषदाने स्वर्णायुधयुक्तमहिषी । गजमहादाने सुवर्णफलसहितगजः । देवार्च्चने लक्षोच्चावचपुष्पदानम् । ब्राह्मणभोजने सहस्रद्विजेभ्यो मिष्टान्नदानम् । रुद्रजपे लक्षसङ्ख्यकपुष्पकरणकत्र्यम्बकपूजनानन्तरं एकादशरुद्रजपः तद्दशांशसघृतगुग्गुलहोमःवरुणमन्त्रैरभिषेचनञ्च । धान्यदाने षष्ठिसङ्ण्यकखारी परिमितधान्यम् । वस्त्रदाने कर्पूरमिश्रितपट्टवस्त्रद्वयम् ॥ * ॥ <फ्>अथ प्रायश्चित्तग्रहणानुष्ठानादि । दश पञ्चाष्टचतुरो वा ब्राह्मणानुपवेश्य तेषामनुज्ञया प्रायश्चित्तमुपक्रम्य विष्णुं सम्पूज्य निजकाम्यया सङ्कल्प्य द्विजेभ्यो धेनुंशक्तितोदक्षिणाञ्च दत्त्वा तान् वस्त्रालङ्ककणैरलङ्कृत्य दण्डप्रमाणेन प्रायश्चित्तं याचेत । तेषामनुज्ञया प्रायश्चित्तंयथाविधि कृत्वा परिपूर्णार्थान् तान् यथाविधि अर्च्चयित्वा तेभ्योऽनुज्ञामाशिषश्च प्रतिगृह्य ब्राह्मणान् भोजयित्वा वन्धुभिः सह भोक्तव्यम् । इति शातातपीयकर्म्मविपाकप्रथमाध्यायविवरणम् ॥ * ॥ जन्मान्तरीयमहापातकशेषचिह्नकुनखादिरोगाणां प्रायश्चित्तं पराकव्रतं महापातकादतिपातकस्य गुरुत्वात्तच्छेषजन्यगलत् कुष्टरोगस्य प्रायश्चित्तं द्विगुणम् । इति स्मार्त्ताः ॥ * ॥ <ः>अथ शातातपोक्तहिंसास्तेयाऽगम्यागमनाऽगतिप्रायश्चित्तानि क्रमेण लिख्यन्ते ॥ <ः>पापी <फ्>१ अजाघाती … … … <फ्>२ अश्वहन्ता … … … <फ्>३ उरभ्रघाती … … … <फ्>४ उष्ट्रहन्ता … … … <फ्>५ काकघाती … … … <फ्>६ कारुहन्ता … … … <फ्>७ खरहन्ता … … … <फ्>८ गजघाती … … … <फ्>९ गोत्रहा … … … <फ्>१० गोवधी … … … <फ्>११ तरक्षुहन्ता … … … <ः>रोगी <फ्>१ अधिकाङ्गः … … … <फ्>२ वक्रतुण्डः … … … <फ्>३ पाण्डुरोगी … … … <फ्>४ विकृतस्वरः … … <फ्>५ कर्णहीनः … … … <फ्>६ रूक्षः … … … … <फ्>७ खररोमा … … … <फ्>८ सर्व्वकार्य्येष्वसिद्धार्थः … <फ्>९ कुष्ठी निर्व्वंशश्च … … <फ्>१० कुष्ठी … … … <फ्>११ केकरेक्षणः … … … <ः>प्रायश्चित्तम् <फ्>१ विचित्रवस्त्रयुक्तां अजां दद्यात् ॥ <फ्>२ शतपलानि चन्दनानि दद्यात् ॥ <फ्>३ व्राह्मणाय पलपरिमितकस्तूरिकां दद्यात् ॥ <फ्>४ कर्पूरकं फलं दद्यात् ॥ <फ्>५ कृष्णां गां दद्यात् ॥ <फ्>६ शुक्लवर्णवृषभं दद्यात् ॥ <फ्>७ कृष्णगुल्मिवत् प्रायश्चित्तं कुर्य्यात् ॥ <फ्>८ प्रासादं कारयित्वा गणेशप्रतिमां स्थापयेत् अथवा कुलत्थशाकैः पूपैश्च गणशान्तिपूर्व्वकं लक्षसंख्यकगणेशमन्त्रं जपेत् ॥ <फ्>९ शतप्राजापत्यव्रतञ्चरित्वा ब्राह्मणाय भूमिं दक्षिणां दत्त्वा भारतं शृणुयात् ॥ <फ्>१० पञ्चपल्लवसंयुक्तपञ्चवर्णसमन्वितरक्तचन्दनलिप्ताङ्गरक्तपुष्पाम्बरान्वितैकरक्तकुम्भं दक्षिणस्यां दिशि संस्थाप्य तत्र तिलचूर्णपूरितताम्रपात्रं विन्यस्य तदुपरि निष्कमितसुवर्णनिर्म्मितयमदेवं पुरुषसूक्तमन्त्रेण संपूज्य पापं मे शाम्यतामिति प्रार्थयेत् । ततः सामविद् ब्राह्मणस्तत्र कलसे सामपारायणं कुर्य्यात् । ततो दशांशं सर्षपं दत्त्वा पात्रमाल्यामिषेचनं कुर्य्यात् । ततो “यमोऽपि महिषारूढो दण्डपाणिर्भयानकः । दक्षिणाशापतिर्देवो मम पापं व्यपोहतु” ॥ इति मन्त्रेण यजमानो यमं विसृज्य तं आचार्य्याय निवेद्य सद्भक्तिमाचरेत् ॥ <फ्>११ गुल्ममयीं धेनुं दद्यात् ॥ <ः>पापी <फ्>१२ पितृहा … … … <फ्>१३ बालघाती … … … <फ्>१४ ब्रह्महा … … … <फ्>१५ भ्रातृहा … … … <फ्>१६ महिषीघाती … … <फ्>१७ मातृहा … … … <फ्>१८ मार्जारहा … … … <फ्>१९ राजहा … … … <फ्>२० वकघाती … … … <फ्>२१ वैश्यहन्ता … … … <फ्>२२ शुकशारिकाघाती … … <फ्>२३ शूकरहन्ता … … … <फ्>२४ शूद्रहन्ता … … … <फ्>२५ शृगालहा … … … <फ्>२६ स्त्रीहन्ता … … … <फ्>२७ हरिणघाती … … … <ः>रोगी <फ्>१२ चेतनाहीनः … … <फ्>१३ मृतवत्सः … … … <फ्>१४ पाण्डुकुष्ठी … … … <फ्>१५ मूकः … … … <फ्>१६ कृष्णगुल्मी … … … <फ्>१७ अन्धः … … … <फ्>१८ पीतपाणिः … … … <फ्>१९ क्षयरोगी … … … <फ्>२० दीर्घनसः … … … <फ्>२१ रक्तार्ब्बुदी … … … <फ्>२२ स्खलितवाक् … … <फ्>२३ दन्तुरः … … … <फ्>२४ दण्डापतानकः … … <फ्>२५ विपादकः … … … <फ्>२६ अतिसारी … … … <फ्>२७ खञ्जः … … … <ः>प्रायश्चित्तम् <फ्>१२ त्रिंशत् प्राजापत्यानि कृत्वा पलपरिमितां सुवर्णनावं कारयित्वा ताम्रपात्रे रूप्यमयं उम्भं स्थापयित्वा निष्कपरिमितस्वर्णनिर्म्मितं विष्णुं पट्टवस्त्रेण सबेष्ठ्य विधानतः पूजयेत् । तत् सर्व्वं ब्राह्मणाय दत्त्वा ब्राह्मणं विसर्जयेत् । अन्येभ्योऽपि विप्रेभ्यो भूयसीं दक्षिणां दद्यात् ॥ <फ्>१३ ब्राह्मणोद्वाहनं यधाविधि हरिवंशश्रवणञ्च कुर्य्यात् । महारुद्रजपान् कारयेत् । तद्दशांशेन अयुतसंख्यकदूर्व्वया च हुत्वा दक्षिणासहितनिष्कपरिमितैकादशस्वर्णानि द्विजानुसारतः एकादशपलानि च दद्यात् । अन्यब्राह्मणेभ्यो यथाशक्ति दक्षिणां दद्यात् । तत आचार्य्यो वरुणदैवतमन्त्रैर्दम्पतीः स्नापयेत् । यजमान आचार्य्याय वस्त्रालङ्करणानि दद्यात् ॥ <फ्>१४ यजमानश्चतुर्दिक्षु पञ्चपल्लवपञ्चवर्णसंयुक्तचतुरः कलसान् संस्थाप्य तन्मध्ये कुम्भोपरि रौप्यमष्टदलपद्मं विन्यस्य तदुपरि पलार्द्धार्द्धपरिमितसुवर्णनिर्म्मितदशहस्तं चतुर्म्मुखदेवं संन्यस्य प्रत्यहं त्रिकालं पुरुषसूक्तेन पूजयेत् । ततः पूर्व्वादिकुम्भेषु ब्रह्मचारिणो ब्राह्मणाः ऋग्वेदप्रभृतीन् स्वस्ववेदान् शनैः पठेयुः । ततो मध्यकुम्भे तिलाक्तघृतहेमभिर्ग्रहशान्तिपुरःसरं दशांशेन होमं कुर्य्यात् । ततो ब्राह्मणो द्वादशाहेनेदं कर्म्म समाप्य तत्र पीठे यथाविधि यजमानमभिषिञ्चेत् । ततो यजमानो ब्राह्मणेभ्यो यथाशक्ति गोभूहेमतिलोदकानि दत्त्वा कुम्भादीन् आचार्य्याय निवेदयेत् ॥ <फ्>१५ चान्द्रायणव्रतं चरित्वा “सरस्वति जगन्मातः शब्दब्रह्मादिदेवते । दुष्कर्म्मकरणात् पापात् पाहि मां परमेश्वरि” ॥ इमं मन्त्रमुच्चार्य्य पलपरिमितसुवर्णसहितपुस्तकं ब्राह्मणाय दत्त्वा तं ब्राह्मणं विसर्ज्जयेत् ॥ <फ्>१६ निष्कत्रयपरिमितस्वर्णमयीं प्रकृतिं दद्यात् ॥ <फ्>१७ पितृहवत् प्रायश्चित्तं कुर्य्यात् ॥ <फ्>१८ निष्कमितस्वर्णनिर्म्मितं पारावतं दद्यात् ॥ <फ्>१९ गोभूहिरण्यमिष्टान्नजलवस्त्राणि घृतधेनुं तिलधेनुञ्च दद्यात् ॥ <फ्>२० शुक्लां गां दद्यात् ॥ <फ्>२१ चत्वारि प्राजापत्यव्रतानि चरित्वा सप्तधान्यानि उत्सृजेत् ॥ <फ्>२२ ब्राह्मणाय सदक्षिणं सच्छास्त्रपुस्तकं दद्यात् ॥ <फ्>२३ सदक्षिणं घृतकुम्भं दद्यात् ॥ <फ्>२४ एकं प्राजापत्यव्रतञ्चरित्वा सदक्षिणैकधेनुं दद्यात् ॥ <फ्>२५ खञ्जवत् प्रायश्चित्तं कुर्य्यात् ॥ <फ्>२६ दशाश्वत्थवृक्षान् रोपयेत् शर्कराधेनुं दद्यात् शतं व्राह्मणांश्च भोजयेत् ॥ <फ्>२७ पलपरिमितसुवर्णाश्वं दद्यात् ॥ * ॥ “हिंसायां निष्कृतिरियं ब्राह्मणे समुदाहृता । तदर्द्धार्द्धप्रमाणेन क्षत्रियादिष्वनुक्रमात्” ॥ इति शातातपोक्तकर्म्मविपाकद्वितीयाध्यायहिंसाप्रायश्चित्तविवरणम् ॥ * ॥ <फ्>१ अभक्ष्यभोक्ता … … <फ्>२ अस्पृश्यस्पृष्टान्नभोक्ता … <फ्>३ गर्भपातकर्त्ता … … <फ्>४ दावाग्निदः … … … <फ्>५ दुष्टवाग्मी … … … <फ्>६ द्रव्ये सति कदन्नदः … … <फ्>७ धूर्त्तः … … … … <फ्>८ परनिन्दावान् … … <फ्>९ परान्नविघ्नकर्त्ता … … <फ्>१० परोपतापी … … … <फ्>११ परोपहासकृत् … … <फ्>१२ पिशुनः … … … <फ्>१ कृमिकोदरः … … <फ्>२ कृमिलोदरः … … <फ्>३ यकृत्प्लीहजलोदररोगी … <फ्>४ रक्तातिसारी … … <फ्>५ खण्डितः … … … <फ्>६ मन्दोदराग्निः … … <फ्>७ अपस्मारी … … … <फ्>८ खल्लीटः … … … <फ्>९ अजीर्णी … … … <फ्>१० शूली … … … <फ्>११ काणः … … … <फ्>१२ श्वासकासी … … <फ्>१ भीमपञ्चकोपवासं कुर्य्यात् ॥ <फ्>२ त्रिरात्रमुपवसेत् ॥ <फ्>३ पलत्रयपरिमितसुवर्णरूप्यताम्रान्दितजलधेनुदानं कुर्य्यात् ॥ <फ्>४ उदपानं वटवृक्षरोपणञ्च कुर्य्यात् ॥ <फ्>५ दुग्धसमन्वितघटद्वयं पलद्वयपरिमितरूप्यञ्च द्विजातये दद्यात् ॥ <फ्>६ प्राजापत्यत्रयं कृत्वा शतं द्विजान् भोजयेत् ॥ <फ्>७ ब्रह्मकूर्च्चमयींधेनुं दत्त्वा सदक्षिणां गां दद्यात् ॥ <फ्>८ काञ्चनसहित धेनुं दद्यात् ॥ <फ्>९ यथाविधि लक्षहोमं कुर्य्यात् ॥ <फ्>१० अन्नदानं रुद्रजपञ्च प्रकुर्व्वीत ॥ <फ्>११ सकाञ्चनां गां दद्यात् ॥ <फ्>१२ सहस्रपलसम्मितं घृतं दद्यात् ॥ <ः>पापी <फ्>१३ प्रतिमाभङ्गकारी … … <फ्>१४ मद्यपः … … … <फ्>१५ मार्गहा … … … <फ्>१६ रजस्वलादृष्टान्नभोक्ता … <फ्>१७ विषदः … … … <फ्>१८ सभायां प्रक्षपाती … … <फ्>१९ सुरापः … … … <फ्>२० सुरालये जले वा … शकृन्मूत्रकारी … <ः>रोगी <फ्>१३ अप्रतिष्ठः … … … <फ्>१४ रक्तपित्ती … … … <फ्>१५ पादरोगी … … … <फ्>१६ कृमिलोदरः … … <फ्>१७ छर्द्दिरोगी … … … <फ्>१८ पक्षघातवान् … … <फ्>१९ श्यावदन्तः … … … <फ्>२० गुदरोगी … … … <ः>प्रायश्चित्तम् <फ्>१३ वत्सरत्रयपर्य्यन्तं प्रतिदिनं अश्वत्थसेचनानन्तरं गृह्योक्तविधिना समां गम्यामुद्वाहयेत् सुपूजितं विघ्नराजञ्च संस्थापयेत् ॥ <फ्>१४ सर्पिषो घटं सहिरण्यं मधुनोऽर्द्धघटञ्च दद्यात् ॥ <फ्>१५ अश्वं दद्यात् ॥ <फ्>१६ त्रिरात्रं गोमूत्रयावकं भुञ्जीत ॥ <फ्>१७ दश पयस्विनीर्गा दद्यात् ॥ <फ्>१८ सत्यवर्त्तिने निष्कत्रयपरिमितं हेम दद्यात् ॥ <फ्>१९ प्राजापत्यव्रतञ्चरित्वा सप्ततुलापरिमितशर्करां दत्त्वा महारुद्रं जप्त्वा तद्दशांशं तिलैर्हुत्वा वरुणदैवतमन्त्रैरभिषेकं कुर्य्यात् ॥ <फ्>२० मासं व्याप्य सुरार्च्चनं गोद्वयदानं प्राजापत्यमेकञ्च कुर्य्यात् ॥ * ॥ इति शातातपोक्तकर्म्मविपाकतृतीयाध्यायप्रकीर्णप्रायश्चित्तविवरणम् ॥ * ॥ <फ्>१ अगम्याभिगामी … … <फ्>२ अश्वयोनिगामी … … <फ्>३ आमान्नहारी … … <फ्>४ इक्षोर्विकारहारी … … <फ्>५ ऊर्णाहारी … … … <फ्>६ औषधापहर्त्ता … … <फ्>७ कन्दमूलहारी … … <फ्>८ कांस्यहारी … … … <फ्>९ गुरुजायाभिगामी … … <फ्>१० चाण्डालीगामी … … <फ्>११ तपस्विनीप्रसङ्गी … … <फ्>१२ तपस्विनीसङ्गमी … … <फ्>१३ ताम्बूलहारी … … … <फ्>१४ ताम्रचौरः … … … <फ्>१५ तेलचौरः … … … <फ्>१६ त्रपुहारी … … … <फ्>१७ दधिचौरः … … … <फ्>१८ दारुहारी … … … <फ्>१९ दीक्षितस्त्रीप्रसङ्गी … … <फ्>२० दुग्धहारी … … … <फ्>२१ देवहारी … … … <फ्>२२ नानाविधद्रव्यचौरः … <फ्>२३ पक्वान्नहारी … … … <फ्>२४ पट्टमूत्रहर्त्ता … … <फ्>२५ पशुयोनिगामी … … <फ्>२६ पितृष्वसृगन्ता … … <फ्>२७ पुत्त्रजायाभिगामी … … <फ्>१ ध्रुवमण्डली … … <फ्>२ गुदस्तम्भी … … … <फ्>३ हीनदीप्तिः … … … <फ्>४ उदरगुल्मवान् … … <फ्>५ लोमशः … … … <फ्>६ सूर्य्यावर्त्तरोगी … … <फ्>७ ह्रस्वपाणिः … … … <फ्>८ पुण्डरीकसमन्वितः … <फ्>९ मूत्रकृच्छ्री … … … <फ्>१० हीनमुष्कः … … … <फ्>११ प्रमेहगदी … … … <फ्>१२ अश्मरीगदी … … <फ्>१३ श्वेतौष्ठः … … … <फ्>१४ औडुम्बरी … … … <फ्>१५ कण्ड्वादिपीडितः … … <फ्>१६ नेत्ररोगवान् … … <फ्>१७ मदवान् … … … <फ्>१८ स्विन्नपाणिः … … <फ्>१९ दुष्टरक्तदृक्रोगी … … <फ्>२० बहुमूत्रकः … … … <फ्>२१ विविधज्वरी … … <फ्>२२ ग्रहणीयुक्तः … … <फ्>२३ जिह्वारोगी … … <फ्>२४ विलोमा … … … <फ्>२५ मूत्राघाती … … … <फ्>२६ दक्षिणांशव्रणी … … <फ्>२७ कृष्णकुष्ठी … … … <फ्>१ कार्पासभारकांस्यदोहसंयुक्तसवत्सकतिलषष्टिमितहेमधेनुं “सुरभी वैष्णवी माता मम पापं व्यपोहतु” इमं मन्त्रमुच्चार्य्य दद्यात् ॥ <फ्>२ मासं व्याप्य प्रतिदिनं सहस्रसङ्ख्यकमलकरणकशिरःस्नानं कुर्य्यात् । स्त्रीणामपि तत्तत्पुरुषसंसर्गात्तत्तत्प्रायश्चित्तम् ॥ <फ्>३ निष्कद्वयस्वर्णनिर्म्मिताश्विनीकुमारौ दद्यात् ॥ <फ्>४ गुडधेनुं प्रदद्यात् ॥ <फ्>५ कम्बलान्वितनिष्कमितस्वर्णनिर्म्मितवह्निमूर्त्तिं अर्च्चयित्वा ब्राह्मणाय दद्यात् ॥ <फ्>६ मासं व्याप्य सूर्य्यार्ध्यं काञ्चनञ्च दद्यात् ॥ <फ्>७ यथाशक्ति देवगृहं उद्यानञ्च कुर्य्यात् ॥ <फ्>८ ब्राह्मणमलङ्कृत्य तस्मै शतपलं कांस्यं दद्यात् ॥ <फ्>९ नीलमाल्यादिभूषितनीलवस्त्राच्छन्नघटं पश्चिमस्यां दिशि संस्थाप्य तदुपरि ताम्रपात्रे षड्णिष्कस्वर्णनिर्म्मितवरुणं पुरुषसूक्तेन यजेत । सामवेदी ब्राह्मणस्तत्र सामवेदमाचरेत् विंशतिनिष्कमितसुवर्णपुत्तलिकां निष्पापोऽहमित्युच्चार्य्य ब्राह्मणाय दद्यात् । “यादसामधिपो देवो विश्वेषामधिपो वरः । संसारनौकर्णधारो वरुणः पावनोऽस्तु मे” ॥ इति मन्त्रेण आचार्य्याय स्वर्णवरुणं दद्यात् ॥ <फ्>१० मातृगामिवत प्रायश्चित्तं कुर्य्यात् ॥ <फ्>११ मासं व्याप्य रुद्रं जपेत् यथाशक्ति काञ्चनञ्च दद्यात् ॥ <फ्>१२ मधुधेणुं हिरण्यसहितशतद्रोणपरिमिततिलञ्च दद्यात् <फ्>१३ सदक्षिणोत्तमविद्रुमद्वयं दद्यात् ॥ <फ्>१४ प्राजापत्यव्रतं शतपलपरिमितताम्रदानञ्च कुर्य्यात् ॥ <फ्>१५ उपोष्य विप्राय तैलघटद्वयं दद्यात् ॥ <फ्>१६ उपोष्य विधिवद्घृतधेनुं दद्यात् ॥ <फ्>१७ विप्राय दधिधेनुं दद्यात् ॥ <फ्>१८ विदुषे पलद्वयपरिमितकुङ्कुमं दद्यात् ॥ <फ्>१९ प्राजापत्यद्वयं कुर्य्यात् ॥ <फ्>२० ब्राह्मणाय यथाविधि दुग्धधेनुं दद्यान् ॥ <फ्>२१ तत्र ज्वरे कर्णे रुद्रं जपेत् महाज्वरे महारुद्रं रोद्रज्वरे अतिरौद्रं वैष्णवज्वरे महारुद्रातिरौद्रौ च जपेत् ॥ <फ्>२२ शक्त्यनुसारेणान्नोदकवस्त्राणि हेम च दद्यात् ॥ <फ्>२३ लक्षसंख्यकगायत्रीं जपेत् तिलकरणकं तद्दशांशहोमञ्च कुर्य्यात् ॥ <फ्>२४ धेनुं दद्यात् ॥ <फ्>२५ तिलपात्रद्वयं दद्यात् ॥ <फ्>२६ शक्तितः अजां दद्यात् ॥ <फ्>२७ स्वमुतागमनप्रायश्चित्तस्यार्द्धं घृताक्ततिलकरणकदशांशहोमञ्च कुर्य्यात् ॥ पापी <फ्>२८ फलहारी … … … <फ्>२९ भ्रातृजायामिगामी … <फ्>३० मधुचौरः … … … <फ्>३१ मातुलानीगन्ता … … <फ्>३२ मातृगामी … … … <फ्>३३ मातृष्वसृगन्ता … … <फ्>३४ मृतभार्य्याभिगामी … … <फ्>३५ रक्तवस्त्रप्रबालहारी … <फ्>३६ लौहहारी … … … <फ्>३७ वस्त्रहारी … … … <फ्>३८ विद्यापुस्तकहारी … … <फ्>३९ विप्ररत्नापहारी … … <फ्>४० विप्रहेमहृत् … … <फ्>४१ शाकहारी … … … <फ्>४२ शुक्तिहारी … … … <फ्>४३ सौगन्धिकहारी … … <फ्>४४ स्वगोत्रस्त्रीप्रसङ्गी … … <फ्>४५ स्वजातिस्त्रीगामी … … <फ्>४६ स्वसुतागामी … … <ः>रोगी <फ्>२८ व्रणिताङ्गुलिः … … <फ्>२९ गुल्मकुष्ठी … … … <फ्>३० नेत्ररोगवान् … … <फ्>३१ पृष्ठकुब्जः … … … <फ्>३२ लिङ्गहीनः … … … <फ्>३३ नानाङ्गे व्रणवान् … … <फ्>३४ मृतभार्य्यः … … … <फ्>३५ रक्तवातवान् … … <फ्>३६ कर्व्वूराङ्गः … … … <फ्>३७ कुष्ठी … … … … <फ्>३८ मूकः … … … <फ्>३९ अनपत्यः … … … <फ्>४० कुलघ्नः … … … <फ्>४१ नीललोचनः … … <फ्>४२ पाण्डुमूर्द्धजः … … <फ्>४३ दुर्गन्धाङ्गः … … … <फ्>४४ भगन्दररोगी … … <फ्>४५ हृदयव्रणी … … … <फ्>४६ रक्तकुष्ठी … … … प्रायश्चित्तम् <फ्>२८ द्विजातये अयुतसंख्यकनानाफलं दद्यात् ॥ <फ्>२९ स्वसुतागमनप्रायश्चित्तस्यार्द्धं घृताक्ततिलकरणकदशांशहोमञ्च कुर्य्यात् ॥ <फ्>३० उपवासं कृत्वा मधुधेनुं दद्यात् ॥ <फ्>३१ कृष्णाजिनं प्रदद्यात् ॥ <फ्>३२ उत्तरतः कृष्णमाल्यादिभूषितकृष्णवस्त्रसमाच्छन्नकुम्भं विन्यस्य तदुपरि कांस्यपात्रे निष्कषट्कमितसुवर्णनिर्म्मितनरवाहनकुवेरं पुरुषसूक्तेन यजेत् । अथर्व्ववेदविद्ब्राह्मणस्तत्र अथर्व्वोक्तकर्म्म कुर्य्यात् । व्राह्मणाय विंशतिनिष्कपरिमितसुवर्णनिर्म्मितपुत्रिकां निष्पापोऽहमिति ब्रुवन् दद्यात् । “निधीनामधिपो देवः शङ्करस्य प्रियः सखा । सौम्याशाधिपतिः श्रीमान् मम पापं व्यपोहतु” ॥ इति मन्त्रेण तं कुवेरं आचार्य्याय दद्यात् ॥ <फ्>३३ दासदानं अगम्यागमनप्रायश्चित्तञ्च कुर्य्यात् ॥ <फ्>३४ एकब्राह्मणं विवाहयेत् ॥ <फ्>३५ मणिरागसमन्वितां सवस्त्रां महिषीं दद्यात् ॥ <फ्>३६ एकदिनमुपोष्य शतपललौहं दद्यात् ॥ <फ्>३७ निष्कमितहेमनिर्म्मितप्रजापतिं वस्त्रयुग्मञ्च दद्यात् ॥ <फ्>३८ ब्राह्मणाय सदक्षिणं न्यायेतिहासं दद्यात् ॥ <फ्>३९ महारुद्रजपादिकं कुर्य्यात् तद्दशांशपलाशसमिद्भिर्यधाविधि जुहुयात् मृतवत्सोक्तसर्व्वकर्म्म च कुर्य्यात् ॥ <फ्>४० चान्द्रायणत्रयानन्तरं सुवर्णशतं दद्यात् ॥ <फ्>४१ ब्राह्मणाय महानीलमणिद्वयं दद्यात् ॥ <फ्>४२ उपवासानन्तरं पलशतशुक्तिं दद्यात् ॥ <फ्>४३ अग्नौ लक्षसंख्यकपद्मैर्होमं कुर्य्यात् ॥ <फ्>४४ महिषीं दद्यात् ॥ <फ्>४५ प्राजापत्यद्वयं कुर्य्यात् ॥ <फ्>४६ पूर्व्वतः पीतमाल्यादिभूषितपीतवस्त्रसमाच्छन्नकलसं संस्थाप्य तस्योपरि स्वर्णपात्रं निष्कषट्कमितसुवर्णनिर्म्मितवासवं पुरुषसूक्तेन यजेत् । तत्र ऋग्यजुःसामानि समाचरेत् ब्राह्मणं सम्पूज्य निष्पापोऽहमिति ब्रुवन् तस्मै शतसुवर्णनिर्म्मितपुत्त्रिकां दद्यात् । “देवानामधिपो देवो वज्री विष्णुनिकेतनः । शतयज्ञः सहस्राक्षः पापं मम निकृन्ततु” ॥ इति मन्त्रं पठेत् ॥ * ॥ इति शातातपीयकर्म्मविपाके चतुर्थाध्यायोक्तस्तेयप्रायश्चित्तस्य तथा पञ्चमाध्यायोक्तागम्यागमनप्रायश्चित्तस्य च विवरणम् ॥ * ॥ <ः>पापयुक्तः<फ्>१ अनध्यायेऽध्ययनकर्त्ता … <फ्>२ अस्पृशी … … … <फ्>३ करवृत्तिः … … … <फ्>४ कुमतिप्रदः … … … <फ्>५ कुमारीगन्ता … … <फ्>६ कृत्तवासाः निकृन्तनश्च … <फ्>७ क्रतुनिन्दकः श्रुतिनिन्दकोऽपि पाठः … <फ्>८ गुरुघाती … … … <फ्>९ दक्षिणाचौरः … … <फ्>१० द्रोही … … … <फ्>११ द्विजनिन्दाकर्त्ता … … <फ्>१२ द्विजवस्त्रहृत् … … <ः>मरणविशेषविशिष्टः<फ्>१ विद्युदाहतः … … <फ्>२ अस्पर्शसङ्गी मृतः … … <फ्>३ वृकहतः वृषहतः … <फ्>४ विषहतः … … … <फ्>५ व्याघ्रादिहतः … … <फ्>६ कृमिहतः … … … <फ्>७ शस्त्रहतः … … … <फ्>८ शय्यामृतः … … … <फ्>९ दवहतः दारुहतः … <फ्>१० संस्कारहीनमृतः … … <फ्>११ प्रस्तरहतः … … … <फ्>१२ अनपत्यमृतः … … <ः>और्द्ध्वदेहिकपूर्व्वकालीनतत्पुत्त्रादिकर्त्तव्यप्रायश्चित्तम् । <फ्>१ विद्यादानं कुर्य्यात् ॥ <फ्>२ वेदपारायणं कुर्य्यात् ॥ <फ्>३ यथाशक्ति काञ्चणं दद्यात् ॥ <फ्>४ क्षेत्रसंयुतां मेदिनीं दद्यात् ॥ <फ्>५ परकन्यां विवाहयेत् ॥ <फ्>६ द्विजाय गोधूमान्नं दद्यात् ॥ <फ्>७ सदक्षिणां महिषीं दद्यात् ॥ <फ्>८ निष्कमितसुवर्णनिर्म्मितपात्रस्थितविष्ण्वधिष्ठिततूलीसमन्वितशय्य दद्यात् ॥ <फ्>९ सदने सभां कुर्य्यात् ॥ <फ्>१० कुमारं विवाहयेत् ॥ <फ्>११ सवत्सां पयस्विनीं गां दद्यात् ॥ <फ्>१२ नवतिं कृच्छ्राणि चरेत् ॥ <ः>पापयुक्तः<फ्>१३ निक्षेपहारकः … … <फ्>१४ नृपनाशकः … … … <फ्>१५ पशुहिंसकः … … <फ्>१६ पाशिकः … … … <फ्>१७ मत्सरी … … … <फ्>१८ मद्यविक्रेता … … … <फ्>१९ मित्रभेदी … … … <फ्>२० मेदिनीचौरः … … <फ्>२१ यज्ञहानिकर्त्ता … … <फ्>२२ राजकुमारघ्नः … … <फ्>२३ राजदन्तिहृत् … … <फ्>२४ लौहहृत् … … … <फ्>२५ विषदः … … … <फ्>२६ शङ्करद्रोही … … … <फ्>२७ शास्त्रहृत् … … … <फ्>२८ सूचकः … … … <फ्>२९ सेतुभेदी … … … <फ्>३० स्वदर्पकार्य्यकारकः … … <फ्>३१ हिंस्रः … … … <ः>मरणविशेषविशिष्टः<फ्>१३ कुक्कुरहतः … … … <फ्>१४ गजहतः … … … <फ्>१५ चौरहतः … … … <फ्>१६ अरण्ये शूकरहतः … <फ्>१७ शौचहीनमृतः … … <फ्>१८ पतितमृतः … … … <फ्>१९ वैरिहतः … … … <फ्>२० भृगुपातहतः … … <फ्>२१ वह्निहतः … … … <फ्>२२ राजहतः … … … <फ्>२३ वृक्षहतः … … … <फ्>२४ अतीसारमृतः … … <फ्>२५ सर्पदष्टः … … … <फ्>२६ शृङ्गिहतः … … … <फ्>२७ वान्तमाश्रित्य मृतःअस्पश्यस्पर्शनमृतश्च … <फ्>२८ शकटहतः … … … <फ्>२९ जलहतः … … … <फ्>३० साकिन्यादिहतः … … <फ्>३१ उद्बन्धनमृतः … … <फ्>३२ हयाहतः … … … <फ्>३३ कपिहतः … … … <फ्>३४ विसूचिकामृतः … … <फ्>३५ कण्ठकबलमृतः … … <फ्>३६ केशरोगमृतः … … <ः>और्द्ध्वदेहिकपूर्व्वकालीनपुत्त्रादिकर्त्तव्यप्रायश्चित्तम् । <फ्>१३ अत्र प्रायश्चित्तस्यानुक्तत्वात् व्याघ्रादिहत इत्यत्रादिपददर्शनाच्च तत्रोक्तप्रायश्चित्तं युक्तम् ॥ <फ्>१४ चतुर्निष्कमितहेमगजं दद्यात् ॥ <फ्>१५ धेनुं दद्यात् ॥ <फ्>१६ कुक्कुरहतवत् ॥ <फ्>१७ द्विनिष्कस्वर्णजहरिं दद्यात् ॥ <फ्>१८ षोडशप्राजापत्यानि कुर्य्यात् ॥ <फ्>१९ वृषं दद्यात् ॥ <फ्>२० धान्यपर्व्वतं दद्यात् ॥ <फ्>२१ स्वशक्तित उपानहं दद्यात् ॥ <फ्>२२ हिरण्मयपुरुषं दद्यात् ॥ <फ्>२३ स्वर्णसंयुतं सौवर्णवृक्षं दद्यात् ॥ <फ्>२४ संयतो लक्षसङ्ख्यकगायत्रीं जपेत् ॥ <फ्>२५ नागबलिदानं काञ्चनदानञ्च कुर्य्यात् ॥ <फ्>२६ वस्त्रसंयुक्तवृषभं दद्यात् ॥ <फ्>२७ सच्छास्त्रपुस्तकं दद्यात् ॥ <फ्>२८ उपस्करान्वितं अश्वं दद्यात् ॥ <फ्>२९ निष्कत्रयमितस्वर्णवरुणं दद्यात् ॥ <फ्>३० यथोचितं रुद्रं जपेत् ॥ <फ्>३१ पयस्विनीं गां दद्यात् ॥ <फ्>३२ निष्कत्रयमितं स्वर्णं दद्यात् ॥ <फ्>३३ कनकनिर्म्मितकपिं दद्यात् ॥ <फ्>३४ शतं द्विजान् भोजयेत् ॥ <फ्>३५ तिलधेनुं दद्यात् ॥ <फ्>३६ अष्टौ कृच्छ्रान् समाचरेत् ॥ * ॥ इति शातातपीयकर्म्मविपाके अगतीनां विशेषप्रायश्चित्तम् ॥ * ॥ अगतीनां साधारणप्रायश्चित्तम् । <फ्>सफलसप्तधान्योपरि पञ्चपल्लवसर्व्वौषधिसंयुक्तं कृष्णवस्त्रसमाच्छन्नमकालमूलं कलसं संस्थाप्य तत्र महिषासनसंस्थितं चतुर्भुजं दण्डहस्तं स्वर्णकुण्डलसंयुतं निष्कपरिमितं प्रेतरूपिणं पुरुषं संस्थाप्य पूजयेत् । प्रत्यहं पुरुषसूक्तेन दुग्धेन तर्पयेत् तत्र कलसे षडङ्गरुद्रं जपेत् । यमसूक्तेन यमपूजादिकं आत्मविशुद्ध्यर्थं गायत्रीजपं ग्रहशान्तिपूर्व्वकदशांशतिलहोमञ्च कुर्य्यात् । अज्ञातगोत्रविप्राय सतिलमुदकं दद्यात् । “इमं तिलमयं पिण्डं मधुसर्पिःसमन्वितम् । ददामि तस्मै प्रेताय यः पीडां कुरुते मम” ॥ <फ्>इति मन्त्रेण मधुशर्करायुक्तप्रस्थमितकृष्णतिलपिष्टपिण्डं प्रेतरूपाय दद्यात् । यजमानः प्रेतमुद्दिश्य तिलपात्रसंयुतान् द्वादशकृष्णकलसान् विष्णुमुद्दिश्यैकं कलमञ्च दद्यात् । वरायुधधरः शुचिराधार्य्यः वरुणदैवतमन्त्रैः कलसोदकैर्दम्पती अमिषिञ्चेत् । ततो यजमान आचार्य्याय दक्षिणां दद्यात नारायणबलिञ्च कुर्य्यात् ॥ * ॥ “एवं कृते विधानेन प्रकुर्य्यादौर्द्ध्वदेहिकम् । ततः प्रेतत्वनिर्म्मुक्ताः पावितास्तर्पितास्तथा ॥ दद्युः पुत्त्रांश्च पौत्त्रांश्च आयुरारोग्यसम्पदः” ॥ <फ्>इति शातातपीयकर्म्मविपाकषष्ठाध्यायोक्तागतिप्रायश्चित्तविवरणम् ॥ * ॥ (मार्कण्डेयोक्ताः कर्मविपाकाश्च । यथा, तत्रैव १५ अध्याये उक्ताः । “पतितात् प्रतिगृह्यार्थं खरयोनिं व्रजेद्द्विजः । नरकात् प्रतिमुक्तस्तु कृमिः पतितयाजकः ॥ उपाध्यायव्यलीकन्तु कृत्वा श्वा भवति द्विजः । तज्जायां मनसा वाञ्छन् तद्द्रव्य चाप्यसंशयम् ॥ गर्द्दभो जायते जन्तुः पित्रोश्चाप्यवमानकः । मातापितरावाक्रुश्य शारिका सम्प्रजायते ॥ भ्रातुः पत्न्यवमन्ता च कपोतत्वं प्रपद्यते । तामेव पीडयित्वा तु कञ्छपत्वं प्रपद्यते ॥ भर्तृपिण्डमुपाश्नन् यस्तदिष्टं न निषेवते । सोऽपि मोहसमापन्नो जायते वानरो मृतः ॥ न्यासापहर्त्ता नरकात् विमुक्तो जायते कृमिः । असूयकश्च नरकात् मुक्तो भवति राक्षसः ॥ विश्वासहन्ता च नरो मीनयोनौ प्रजायते । धान्यं यवांस्तिलान्माषान् कुलत्थान् सर्षपांश्चणान् ॥ कलायान् कलमान् मुद्गान् गोधूमानतसीस्तथा । शस्यान्यन्यानि वा हृत्वा मोउहाज्जन्तु रचेतनः ॥ सञ्जायते महावक्त्रो मूषिको बभ्रुसन्निभः । परदाराभिमर्षात्तु वृको घोरोऽभिजायते ॥ श्वा शृगालो वको गृध्रो त्याडः कङ्कस्तथा क्रमात् । भ्रातृभार्य्याञ्च दुर्ब्बुद्धिर्योधर्षयति पापकृत् ॥ पुंस्कोकिलत्वमाप्नोति स चापि नरकाच्च्युतः ॥ सखिभार्य्यां गुरोर्भार्य्यां राजभार्य्याञ्च पापकृत् । प्रधर्षैव हि कामात्मा शूकरो जायते नरः ॥ यज्ञदानविवाहानां विघ्नकर्त्ता भवेत् कृमिः ॥ पुनर्द्दाता च कन्याया कृमिरेवोपजायते ॥ देवता पितृविप्राणामदत्त्वा योऽन्नमश्नुते । प्रमुक्तो नरकात् सोऽपि वायसः सम्प्रजायते ॥ ज्येष्ठं पितृसमं वापि भ्रातरं योऽवमन्यते । नरकात् सोऽपि विभ्रष्टः क्रौञ्चयोनौ प्रजायते ॥ शूद्रश्च ब्राह्मणीं गत्वा कृमियोनौ प्रजायते । तस्यामपत्यमुत्पाद्य काष्ठान्तःकीटको भवेत् । शूकरः कृमिको मद्गुश्चण्डालश्च प्रजायते ॥ अकृतज्ञोऽधमः पुंसां विमुक्तो नरकान्नरः । कृतघ्नः कृमिकः कीटः पतङ्गो वृश्चिकस्तथा । मत्स्यस्तु वायसः कूर्म्मः पुक्कशो जायते ततः ॥ अशस्त्रं पुरुषं हत्वा नरः सञ्जायते खरः ॥ कृमिः स्त्रीवधकर्त्ता च बालहन्ता च जायते ॥ भोजनं चोरयित्वा तु मक्षिका जायते नरः ॥ तत्राप्यस्ति विशेषो वै भोजनस्य शृणुष्व तत् । हृत्वान्नन्तु स मार्जारो जायते नरकाच्च्युतः ॥ तिलपिण्याकसंमिश्रमन्नं हृत्वा तु मूषिकः ॥ घृतं हृत्वा तु नकुलः काको मद्गुरजामिषम् ॥ मत्स्यमांसापहृत् काकः श्येनो मार्गामिषापहृत् । वीचीकाकस्त्वपहृते लवणे दधनि कृमिः ॥ चोरयित्वा पयश्चापि बलाका सम्प्रजायते ॥ यस्तु चोरयते तैलं तैलपायी स जायते ॥ मधु हृत्वा नरो दंशः पूपं हृत्वा पिपीलिकः । चोरयित्वा तु निष्पावान् जायते गृहगोलदः ॥ आसवञ्चोरयित्वा तु तित्तिरित्वमवाप्नुयात् ॥ अयो हृत्वा तु पापात्मा वायसः सम्प्रजायते । हृते कांस्ये च हारीतः कपोतो रूप्यभाजने । हृत्वा तु काञ्चनं भाण्डं कृमियोनौ प्रजायते ॥ पत्रोर्णं चोरयित्वा तु क्रकरत्वञ्च गच्छति । कोषकारश्च कौषेये हृते वस्त्रेऽभिजायते ॥ दुकूले शार्ङ्गिके पापो हृते चैवांशुके शुकः । तथैवाजाविकं हृत्वा वस्त्रं क्षौमञ्च जायते ॥ कार्पासिके हृते क्रौञ्चो वाल्कहर्त्ता वकस्तथा । मयूरो वर्णकान् हृत्वा शाकपत्रञ्च जायते ॥ जीवञ्जीवकतां याति रक्तवस्त्रापहृन्नरः । छुछुन्दरिः शुभान् गन्धान् वासो हृत्वा शशो भवेत् ॥ शण्डः फलापहरणात् काष्ठस्य घुणकीटकः । पुष्पापहृद्दरिद्रश्च पङ्गुर्यानापहृन्नरः ॥ शाकहर्त्ता च हारीतस्तोयहर्त्ता च चातकः । भूहर्त्ता नरकान् गत्वा रौरवादीन् सुदारुणान् तृणगुल्मलताबल्लित्वक्सारतरुतां क्रमात् । प्राप्य क्षीणाल्पपाप्रस्तु नरो भवति वै ततः ॥ कृमिः कीटः पतङ्गोऽथ पक्षी तोयचरो मृगः । गोत्वं प्राप्य च चण्डालपुक्कशादि जूगुप्सितम् । पङ्ग्वन्धो बधिरः कुष्ठी यक्ष्मणा च प्रपीडितः मुखरोगाक्षिरोगैश्च गुदरोगैश्च च बाध्यते ॥ अपस्मारी च भवति शूद्रत्वं च स गच्छति ॥ एष एव क्रमो दृष्टो गोसुवर्णापहारिणाम् । विद्यापहारिणश्चोग्रा निष्क्रयभ्रंशिनो गुरोः ॥ जायामन्यस्य पुरुषः पारक्यां प्रतिपादयन् । प्राप्नोति शण्डतां मूढो यातनाभ्यः परिच्युतः ॥ यः करोति नरो हीममसमिद्धे विभावसौ । सोऽजीर्णव्याधिदुःखार्त्तो मन्दाग्निः संप्रजायते” ॥ * ॥ नानापुराणोक्तकर्म्मविपाकसंक्षेपमाह । <फ्>१ । अकिञ्चनता । यः किल प्रभूतधनवानपि धर्म्मनिन्दको देवाग्निब्राह्मणदरिद्रेभ्यः किञ्चिदपि धनं न दत्तवान् । स तु आयुषोऽवसाने मृतो यमदूतैः प्रपीडितो लोलाख्यनरके, सर्व्ववस्तूनि पश्यन्नपि निराशः परमं दुःखमाप्नोति । ततो जन्मान्तरं परिगृह्याकिञ्चनत्वमासाद्य जीर्णवस्त्रधरः बहुना क्लेशेनापि स्वजीविकां निष्पादयेत् ॥ <फ्>२ । अपुत्त्रता बहुपुत्त्रता च । यस्तु गवीमुखात् भोजनीयद्रव्यं आहृत्य दूरतो विसर्जयेत् । स मन्वन्तरत्रयं निर्जने घोरे मरुप्रभृतिस्थले उषित्वा पुनर्जन्मान्तरं प्राप्य पुत्त्रविहीनो बहुपुत्त्रो वा भवेदिति ॥ <फ्>३ । अर्शोरोगः । यः खलु पतिव्रतां धर्म्मनियतां ऋतुस्नातां पत्नीं नोपगच्छेत् । यश्च आत्महा भ्रूणहा गोहन्ता च स्यात् । स मृतः गाढान्धतमसावृतं तामिस्राख्यं नरकं गत्वा कर्म्मक्षयम् प्राप्य जन्मान्तरेण पुनर्मानुषयोनिमभिगम्य अर्शोरोगेणाक्रान्तो भवेदिति ॥ <फ्>४ । अल्पायुःसन्तानता । यो हि तृषार्त्तां वारिपानरतां गां निवारयति । अनेनैव पापेन तस्य अल्पायुषः सन्ताना भवेयुः ॥ <फ्>५ । अस्मरीरोगः । यस्तु ऋतुस्नातां स्त्रियं क्रोधादप्रीत्या वा नोपगच्छति । स मृतः पूयशोणितसंमिश्रे नरके प्रपीडितः पुनर्मानुषत्वं प्राप्य अस्मरीरोगाक्रान्तो जायते इति ॥ <फ्>६ । उन्मादरोगः । यस्तु ब्राह्मणं वैष्णवं पितरौ द्विजादिकं मानार्हं नार्चयेत् परं निन्देत् स मृतः पुरीषाख्ये नरके अधःशिरा नाना दुःखभाक् भवेत् । ततः कर्म्मक्षये मानुषीं तनुमुपलभ्य उन्मादरोगवान् जायते । तथा येन च ब्राह्मणेषु गुरौ च दम्भाचारः कृतः तेभ्यः स्मृतिभ्रमकराणि द्रव्याणि च दत्तानि सोऽपि जन्मान्तरे उन्मादरोगवान् भवेदिति ॥ <फ्>७ । कासः । कासस्तु पञ्चविधः । येन कर्म्मणा यद्रूपो भवेत्तदुच्यते । अतिकठोरैर्मिथ्यावाक्यैर्यस्तु लोकं पीडयेत् स पित्तप्रबलकेन कासेन पी डितो भवेत् । यो हि ब्राह्मणस्थानविनष्टकारी स वातकासेन पीडितो भवेत् । यस्तु जलाशयध्वंसकारी स श्लेष्मकासेन पीडितः स्यात् । यो हि ब्रह्म विष्णुं शिवञ्च भेदबुद्ध्या पश्यति स सन्निपातोत्थकासपीडितः स्यात् । यज्ञं विना पशुं हत्वा तन्मांसभक्षणकारी सर्ब्बदोषोत्थकासेन गृह्यते । यदुक्तं तन्त्रे पुराणे च, “अयज्ञेन पशुं हत्वा भुङ्क्ते मांसन्तु यो नरः । सर्व्वदोषोत्थकासेन गृह्यते शृणु भूपते !” ॥ <फ्>८ । कुव्जत्वम् । यदुक्तं पुराणेषु । “देवताप्रतिमां दृष्ट्वा यस्तां नैवाभिवादयेत् । ब्राह्मणञ्च गुरुं श्रेष्ठं ब्रह्मचारितपस्विनम् ॥ श्मशाने जायते वृक्षः काकगृध्रोपसेवितः ॥ भुक्त्वा कालमशेषञ्च मानुषत्वमवाप्य सः । कुब्जत्वमश्नुते तस्मात् कर्म्मणो मानुषं ध्रुवम्” ॥ <फ्>९ । गर्भस्रावः । या काचित् नारी हिंसापरतन्त्रा सतो सपत्न्यादीनामन्यासां स्त्रीणां दुष्टौषधादिभिर्दुर्म्मन्त्रैर्वा गर्भं अपत्यानि च नाशयति सा नरकान्निर्मुक्ता पुनर्मानुषीं योनिमासाद्य पुण्यान्तरेण ऐश्वर्य्यवत्यपि गर्भस्रावदुखैः प्रपीडिता भवेत् । <फ्>१० । गलगण्डः । यः खलु मोहाद् गुरुस्त्रीकण्ठदर्शनं कृतवान् । स मृतो यमकिङ्करैः निर्जले प्रान्तरे देशे दिव्यवर्षायुतत्रयं पात्यते । पुनर्जन्म समासाद्य च गलगण्डरोगाक्रान्तः सीदेत् ॥ <फ्>११ । ग्रहणी । ये च धनलुब्धकाः प्रभूतधनसंग्रहं कृत्वा न यच्छन्ति न चाश्नन्ति न किमपि धर्म्मकार्य्यं कुर्व्वन्ति । तथा ये च परस्यापहारिणः तथा अदुष्टामपतितां भार्य्यां ये च यौवने परित्यजन्ति ते मृताः पूरीषाख्ये नरके कल्पकोटिशतं दग्द्धाः कर्म्मान्ते मानुषीं योनिमासाद्य ग्रहणीरोगाक्रान्ता अवसीदेयुः ॥ <फ्>१२ । छिन्ननासिकता । श्रुतिस्मृतिकथाविघ्नकारी देवनिन्दको हि मृत्युं प्राप्य नैरृते पश्चिमे भागे स्थितायां पिङ्गलेति नगर्य्यां पिशाचैः सह बहुकालमुषित्वा महाघोरं दुःस्वञ्च भुक्त्वा कर्म्मान्ते मानुषयोनिमासाद्य छिन्ननासिको जायते ॥ <फ्>१३ । छिन्नहस्तता, छिन्नपादता च । यस्तु पितरौ गुरुं विनापराधतो वृद्धं वा ताडयेत् स मृतो यमलोके बहूनि कष्टान्यनुभूय छिन्नहस्तश्छिन्नपादो वा इह जायते ॥ <फ्>१४ । जलोदरः । यदुक्तं पुराणेषु । “ब्रह्मविष्णुमहेशेषु भिन्नभावं करोति यः । गृह्यते स तु दुष्टात्मा जलोदररुजा ततः” ॥ <फ्>१५ । दौर्भाग्यम् । येन च सर्व्वासु तृतीयासु वेलासु तैलस्पर्शः क्रियते स दुर्भगत्वमाप्नोतीति ॥ <फ्>१६ । नेत्ररोगः । दीपहरणकर्त्ता परस्त्रीप्रेक्षकः कामतः पररतिदर्शनकारी च नेत्ररोगेनाक्रान्तो भवेत् ॥ <फ्>१७ । पक्षरोगः । यो हि सशस्त्रः सन् शस्त्ररहितं पुरुषं हन्ति । स मूढः आयुःशेषे कृकराख्ये निरये उषित्वा महादुःखेन पच्यते । ततो रासभयोनौ ततः क्रमशो मृगव्याघ्रयोनौ सम्भूय शस्त्रेण हन्यते । ततः सारमेयो भूत्वा मत्स्ययोनौ जायते । ततो मानुषीं योनिमासाद्य अनेनैवरोगेण पीड्यते ॥ <फ्>१८ । पाण्डुरोगः । यः खलु परभार्य्यारतः परस्त्रीरमणप्रियः स मृतो यमकिङ्करै र्बहुधादुःखं प्रापितः पुनः कर्म्मपाकेन मानुषीं योनिमासाद्य पाण्डुरोगेण लिप्यते ॥ <फ्>१९ । प्रदरम् । या योषित् बुभुक्षितं पतिं त्यक्त्वा पत्यनुमतिं विना पूर्व्वं भुङ्क्ते सा मृता नरकं भुक्त्वा दशवर्षाणि वायसी ततः शुकी ततो मानुषी भूत्वा श्वेतप्रदरयुक्ता भवेत् ॥ <फ्>२० । नन्ध्यता । येन जलपिपासुर्वत्सः प्रतिनिषिद्धः । यस्तु अदक्षिणं वतं करोति यो हि मिष्टफलादिकं प्राप्य देवायानिवेद्य भुङ्क्ते यः खलु मैथुनीभावमवलोक्य विघ्नं कुरुते ते सर्व्वे बन्ध्यत्वमाप्नुवन्तीति ॥ <फ्>२१ । भगन्दररोगः । आचार्य्यभार्य्यागन्तारोनराधमाः स्त्रीबालवृद्धधनापहारिणश्च मृत्युमधि गम्य विण्मलाख्ये नरके बहुदुःखं प्राप्प जन्मान्तरे भगन्दररोगेणाक्रान्ता भवन्ति ॥ <फ्>२२ । मूत्रकृच्छ्रम् । येन मूढेन विधवागमनं मद्यपानं वा कृतम् । स मृतो नरकं प्राप्य कर्म्मान्ते शरीरनाशकारिणा अनेन रोगेणाक्रान्तो भवेत् । <फ्>२३ । मृतभार्यता । यस्तु ज्येष्ठं भ्रातरमतिक्रम्य उद्वहेत् स मृतभार्य्यो जायेत । यस्तु सप्तम्यां तैलं स्पृशति तस्य ज्येष्ठा भार्य्या विनश्यति ॥ <फ्>२४ । मेहः । यदुक्तं पुराणेषु “मेहाश्च विंशतिः ख्याताः पृथक्कर्म्मप्रभावजाः । तेषां नामान्यहं वक्ष्ये क्रमादुत्पद्यते यतः ॥ मधुमेहः सान्द्रमेहः सुराशुक्रोदकस्तथा । इक्षुः सिकतसीधुश्च सितमेहस्तथैव च ॥ फेनः क्षीरश्च नीलश्च हारिद्रः कालसंज्ञकः । वशारक्तश्च माञ्जिष्ठो मज्जाक्षारस्तथा गजः ॥ सद्वैद्यस्योपदेशेन ज्ञात्वा मेहान् पृथक् पृथक् । नामानुसारतः पूर्व्वं कर्म्म ज्ञात्वा विधिञ्चरन् । पूर्व्वं मैथुनकृद्यस्तु शौकरीयोनिमाव्रजेत् ॥ तस्यान्ते मानुषीं प्राप्प जलभेहार्द्दितो भवेत् ॥ मातृगामी बलान्मोहात् मधुमेही भवेन्नरः । रजकीगमनाच्चैव क्षारमेही प्रजायते ॥ सतीविपर्य्ययं कृत्वा सान्द्रमेहान्वितो भवेत् । रोगिणीगमनान्मर्त्त्यो भवेन्माञ्जिष्ठमेहवान् ॥ मित्रस्त्री धर्षिता येन स भवेच्छुक्रमेहवान् ॥ चतुष्पदाभिगमने भवेत् सिकतमेहवान् ॥ स्वर्णहर्त्ता क्षीरमेही सितमेही सुरारतः । कालमेही भवेत्सोऽपि पुष्पवत्याश्च धर्षणात् ॥ रजस्वलायां रतिकृद्रक्तमेहार्द्दितो भवेत् । मज्जमेहयुतः सोऽपि योऽन्त्यजागमनञ्चरन् ॥ इक्षुमेह्यतिदुर्वृत्तो विधवागतिदोषतः । व्राह्मणीगमनाद्देही हस्तिमेहेन मेहति ॥ अक्षतागमनासक्तो हरिद्राभञ्च मेहति ॥ मातरं येऽभिगच्छन्ति भगिनीञ्चात्मनः मुताम् ॥ श्वश्रूञ्चैवाक्षतारक्तां भ्रातृभार्य्याञ्च मातुलीम् । गुरुस्त्रीं राजपत्नीञ्च मित्रस्त्रीं वा कुटुम्बिनीम् । मृता वैवस्वतपुरीं यान्ति भूतैः प्रपीडिताः ॥ ताड्यन्ते तत्र दुर्वृत्ता मत्तः शृणु वदामि ते ॥ अङ्गारराशौ प्रक्षिप्य तान् दहन्ति यमाज्ञया । दूतास्तु महतीं घोरां ज्वलन्तीमायसीं शिलाम् । खादयन्ति च तान् पश्चात् नरके च क्षिपन्ति वै ॥ नरकान्ते पुनस्तेऽपि मृताः स्युः शूकरा भृशम् ॥ शूकराः पञ्चवर्षाणि दशवर्षाणि कुक्कुराः । पिपीलिकास्त्रयो मासा वृश्चिकाश्चाब्दमात्रकम् । भूत्वा प्रयान्ति गोयोनौ सरुजा विफलेन्द्रियाः ॥ तत्राधर्म्मक्षयं कृत्वा ततो मानुषयोनिषु । प्रमेहगदवन्तः स्युः प्राप्नुवन्ति मनोव्यथाम्” ॥ <फ्>२५ । यक्ष्मरोगः । विप्रहन्ता न्यासापहर्त्ता वृत्तिच्छेदकारी प्रजापीडको गुरुविद्रोही मूढो यक्ष्मकासाक्रान्तो भवेत् ॥ <फ्>२६ । रक्तपित्तम् । अतिदुराचारी परद्रव्याभिलाषी पितृव्यबधूगन्ता अनेनैव रोगेण पीडितो मवेत् ॥ <फ्>२७ । व्येश्यात्वम् । या नारी मृते भर्त्तरि परपत्यभिलाषिणी सा मृता यमलोके तप्तं आयसं पुरुषमालिङ्गन्ती अतिघोरं नरकदुःखमनुभूय जन्मान्तरे वेश्या भूत्वा अशेषपुरुषैः रममाणा अशेषक्लेशमधिगच्छेत् ॥ <फ्>२८ । वैधव्यम् । या खलु यौवनेनातिगर्व्विता रमणी विरूपन्त्वात्मवशगं पतिं दिवा निन्दति रात्रौ शय्यां न भजते आज्ञप्ता च रुष्टा भवति सा जन्मान्तरं प्राप्य वैधव्ययन्त्रणया पीडिता भवेत् ॥ <फ्>२९ । श्वासकासः । श्वासकासस्तु महोर्द्ध्वच्छिन्नतमकक्षुद्रभेदात् पञ्चधा । १ । यस्तु यज्ञमनासाद्य श्वासं निरुध्य पशुं हन्ति मोहात् तन्मांसादिकं भक्षयति स महाश्वासेन पीड्यते । २ । पुराणकथासमये यस्तु अन्यवाक्यं वदेत् स ऊर्द्ध्वश्वासेन निगृह्यते । ३ । निषिद्धदानग्रहणात् छिन्नश्वासयुतो भवेत् । ४ । यो हि शास्त्रार्थं मृषा दूषयति स तमकश्वासैः पीड्यते । ५ । पाकविघ्नतो हि जीवः क्षुद्रश्वासैर्गृह्यते ॥ <फ्>३० । हृद्रोगः । यस्तु लोभात् द्वेषाद्वा परपीडाप्रदायको भवेत् यस्तु प्रजानां मर्म्मव्यथां जनयेत् स मृतो दुर्वहं नरकमधिगम्य कर्म्मान्ते अतिदारुणैर्हृद्रोगैः पीडितो भवेदिति ॥ * ॥)"
        }
    ]
}