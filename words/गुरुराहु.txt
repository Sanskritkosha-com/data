{
    "word": "गुरुराहु",
    "VCP": [
        {
            "word": "गुरुराहु",
            "eid": "17763",
            "pagenum": 2619,
            "content": "गुरुराहु¦ पु० गुरुणा सह राहुर्यत्र । कालाशुद्धिहेतौ राहुजीवयोर्योगे “व्रतदीक्षे न कुर्वीत तमोयुक्ते वृहस्पतौ” व्रतदीक्षे इति नित्येतरकर्म्मोपपलक्षणपरम् “एकराशौ स्थितौ स्यातां यदि राहुवृहस्पती । विवाहव्रतयज्ञादि सर्वं तत्र विवर्ज्जयेत्” स्मृतिसारे ज्यो० वचनात् । “ऋक्षभेदेऽप्येकराशौ सम्पर्को यदि वाऽनयोः । गुरुराह्वोरपि तदा त्यजेद्विद्वान्न संशयः” भविष्यपु० । अत्र गुरोर्लज्जितत्वं हेतुः । “यत्र यत्र स्थितो जीव स्तमोयोगेन लज्जते । उपहासाय किन्न स्यादसत्सङ्गो मनीषिणाम्” । गुरुचण्डालादयोऽप्यत्र ।"
        }
    ]
}