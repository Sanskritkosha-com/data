{
    "word": "गोपतिः",
    "SKD": [
        {
            "word": "गोपतिः",
            "eid": "11343",
            "pagenum": 2,
            "content": "गोपतिः¦, पुं, (गोर्वृषभस्य पतिः । यद्वा गवां पशूनां जीवानां पतिः ।) शिवः । (यथा, महाभारते । १३ । १७ । १३ । “गोपालिर्गोपतिर्ग्रामो गोचर्म्मवसनो हरिः ॥” गां पृथ्वीं जगदित्यर्थः पाति पालयतीति । गो + पा + डतिः । विष्णुः । यथा, महाभारते । १३ । १४९ । ६६ । “उत्तरो गोपतिर्गोप्ता ज्ञानगम्यः पुरातनः ॥” गोपेन्द्रनन्दनकृष्णः । यथा, हरिवंशे । ७६ । ४ । “अमानुषाणि कर्म्माणि पश्यामस्तव गोपते ! ॥” असुरभेदः । यथा, महाभारते । ३ । १२ । ३५ “गोपतिस्तालकेतुश्च त्वया विनिहतावुभौ ॥” गवां रश्मीनां पतिः ।) सूर्य्यः । (यथ भागवते । १ । १२ । १० । “परिभ्रमन्तमुल्काभां भ्रामयन्तं गदां मुहुः । अस्त्रतेजः स्वगदया नीहारमिव गोपतिः ॥” गोः पृथिव्याः पतिः ।) राजा । (गवां सौरभेयाणां पतिः ।) वृषः । इति मेदिनी ॥ ते । १०७ ॥ (यथा, बृहत्संहितायाम् । ६८ । ११५ । “शार्द्दूलहंससमदद्विपगोपतीनां तुल्या भवन्ति गतिभिः शिखिनां च भूपाः । येषाञ्च शब्दरहितं स्तिमितं च यातं तेऽपीश्वरा द्रुतपरिप्लुतगा दरिद्राः ॥”) ऋषभनामौषधिः । इति राजनिर्घण्टः ॥"
        }
    ]
}