{
    "word": "जयमङ्गलरस",
    "VCP": [
        {
            "word": "जयमङ्गलरस",
            "eid": "20699",
            "pagenum": 3056,
            "content": "जयमङ्गलरस¦ पु० जयेन रोगजयेन मङ्गलं यस्मात् तादृशो रसः । वैद्यकोक्ते सर्वज्वरनाशके औषधभेदे । “हिङ्गूलसम्भवं सूतं गन्धकं टङ्कणं तथा । ताम्रं वङ्गं माक्षिकञ्च सैन्धवं मरिचं तथा । समं सर्वं समाहृत्य द्विगुणं स्वर्णभस्मकम् । तदर्द्धं कान्तलौहञ्च रूप्यभस्मापि तत्समम् । एतत् सर्वं विचूर्ण्याथ भावयेत् कनकद्रवैः । शेफालीदलजैश्चापि दशमूलरसेन च । किराततिक्तकक्वाथैस्त्रिवारं भावयेत् सुधीः । भावयित्वा तु तत्कार्य्या गुञ्जाद्वयमिता वटी । अनुपानं प्रयोक्तव्यं जीरकं मधुसंयुतम् । जीर्ण ज्वरं महाघोरं चिरकालसमुद्भवम् । ज्वरमष्टविधं हन्ति साध्यासाध्यमथापि वा । पृथगदोषांश्च विविधान् समस्तान् विषमज्वरान् । १ मेदोगतं २ मांसगतमस्थि ३ मज्जा ४ गतं तथा । ५ अन्तगतं महाघोरं ६ वह्निस्थञ्च विशेषतः । ७नानादोषोद्भवञ्चैव ज्वरं ८ शुक्रगतं तथा । निखिलं ज्वरनामानं हन्ति श्रीशिवशासनात् । जयमङ्गलनामायं रसः श्रीशिवनिर्म्मितः । बलपुष्टिकरश्चैव सर्वरोगनिवर्हणः” भैषज्यरत्नाबली । अत्र द्विगुणं स्वर्णभस्मकमित्यत्र सर्वेषां समस्तानां यन्मानं ततो द्विगुणं स्वर्णमिति मुख्यः कल्पः । प्रत्येकापेक्षया द्विगुणमिति कनिष्ठः कल्पः ।"
        }
    ]
}