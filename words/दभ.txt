{
    "word": "दभ",
    "KRM": [
        {
            "word": "दभ",
            "eid": "818",
            "pagenum": 720,
            "content": "(818) <b>“दभ हिंसायाम्”</b>¦ (I-भ्वादिः. सक. सेट्. पर.) <div n='P'>अयं धातुपाठेष्वपठितोऽपि ‘लपिदभिभ्यां च’ (वा. 3-1-124) इति वार्तिकबलात्, (चुरादिषु ‘बहुलम्, एतन्निदर्शनम्’ (गणसूत्रम्) इति वचनात् अवधीरयत्यादिवत्) बोध्यः । अदुपधत्वेन पवर्गान्तत्वेन च ‘पोरदुपधात्’ (3-1-98) इति प्राप्तं यत्प्रत्ययं बाधित्वा ‘लपिदभिभ्यां च’ (वा. 3-1-124) इति वचनात् ण्यत् । अवदाभ्यः = हिंस्य इत्यर्थः । ‘विष्णुर्गोपा अदाभ्यः’ (ऋग्वेदे विष्णुसूक्ते) ‘न ता नशन्ति न दभाति तस्करः’ (ऋग्वेदे 6-28-3) इत्यादिप्रयोगा इहानुसन्धेयाः । ‘न दभाती’त्यत्र, ‘न हिनस्ति’ इति सायणभाष्ये विवृतम् । अत एव धातोर्हिंसार्थकत्वमपि प्रतीयते । दभातीति शपू । ‘अन्येषामपि दृश्यते’ (6-3-137) इति दीर्घः । ‘शेषात् कर्तरि—’ (1-3-78) इति परस्मैपदम् । हिंसार्थकत्वात् सकर्मकत्वम् । ‘दभिः सौत्रो धातुः वञ्चने हिंसायां च’ इति प्रक्रियासर्वस्वे । <div n='P'>अंशुः, अदाभ्यः इति सोमरसग्रहपात्रे । ‘अदाभ्यं गृह्णीत’ इति वचनमत्र ध्येयम् । <div n='NI'>दाभकः-भिका, दाभकः-भिका, दिदभिषकः-षिका, दादभकः-भिका; इत्यादीनि सर्वाण्यपि रूपाणि भौवादिककखतिवत् (141) ज्ञेयानि ।"
        }
    ]
}