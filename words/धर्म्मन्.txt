{
    "word": "धर्म्मन्",
    "VCP": [
        {
            "word": "धर्म्मन्",
            "eid": "27065",
            "pagenum": 3856,
            "content": "धर्म्मन्¦ पु० धृ--मनिन् । १ धर्मे पुण्ये शुभादृष्टभेदे “प्रेतिरसिधर्मणे त्वा धर्मं जिन्व” ताण्ड्यब्रा० १ । ९ । २ । “धर्मणे धर्माय” भा० । “निर्गुणत्वान्न चिद्धर्मा” सां० सू० । आत्मनो निर्गुणत्वान्न तस्य चित् धर्मा धर्म इत्यर्थः । “ज्ञानं नैवात्मनो धर्मः” इति सां० प्र० धृतवाक्यात् तथात्वम् । धर्मन्शब्दे दृश्यम् । २ धारके त्रि० । “पितुं नु स्तोषं महो धर्माणं तविषीम्” ऋ० १ । १८७ । १ “महो महान्तं धर्माणं सर्वस्य धारकम्” भा० । अनेनैवोपपत्तौ वहुब्रीहौ “धर्मादनिच केवलात्” पा० अनिच्करणं चित्स्वरार्थं धर्मशब्दान्ततया प्रयोगनिरासार्थञ्च ।"
        }
    ]
}