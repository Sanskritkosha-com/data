{
    "word": "पृथुः",
    "SKD": [
        {
            "word": "पृथुः",
            "eid": "22303",
            "pagenum": "3-228-c",
            "content": "पृथुः¦, पुं, (प्रथते विख्यातो भवतीति । प्रथ + “प्रथिम्रदिभ्रस्जां संप्रसारणं सलोपश्च । उणा० १ । २९ । इति कुः सम्प्रसारणञ्च ।) त्रेतायुगे सूर्य्यवशीयपञ्चमनृपः । वेणनृपस्य दक्षिणकरमथनाज्जातः । प्रजारञ्जनात् आद्ये राजापाधिं प्राप्तः । यथा, “अथ ते ऋषयः सर्व्वे प्रसन्नमनसस्ततः । गतकल्मषमेवं तं जातं वेणं नृपोत्तमम् ॥ ममन्थुर्दक्षिणं पाणिं तस्यैव च महात्मनः । मथिते तस्य पाणौ च सञ्जातं स्वेदमेव हि ॥ पुनर्ममन्थुस्ते विप्रा दक्षिणं पाणिमेव च । स्वकरात् पुरुषो जज्ञे द्वादशादित्यसन्निभः ॥ तप्तकाञ्चवर्णाङ्गो दिव्यमाल्याम्बरावृतः । दिव्याभरणशोभाङ्गो दिव्यगन्धानुलेपनः ॥ मुकुटेन सुवर्णेन कुण्डलाभ्यां विराजते ॥ महाकायो महाबाहू रूपेणाप्रतिमो भुवि । खड्गबाणधरो धन्वी कवची च महाप्रभः ॥ सर्व्वलक्षणसम्पन्नः सर्व्वालङ्कारभूषितः । तेजसा रूपभावेन साक्षादग्निरिव ज्वलन् ॥ आद्यमाजगवं नाम धनुर्गृह्य महावरम् । इन्द्रो दिवि यथा भाति भुवि वेणात्मजस्तथा ॥ तस्मिन् जाते महाभागे देवाश्च ऋषयोऽमलाः । उत्सवं चक्रिरे सर्व्वे वेणस्य तनयं प्रति ॥ दीप्यमानः स्ववपुषा वर्णैरेव महामतिः । शरांश्च दिव्यान्रक्षार्थं कवचञ्च महाप्रभम् ॥ ददाविन्द्रः सहस्राक्षो मालाञ्चाम्लानपुष्पिकाम् ॥ जाते तस्मिन्महाभागे पृथौ वीरे महात्मनि ॥ संप्रहृष्टानि भूतानि समस्तानि द्विजोत्तमाः । सर्व्वतीर्थानि तोयानि पुण्यानि विविधानि च ॥ स्थावराणि चराण्येव अभ्यषिञ्चन्नराधिपम् । महावीरं प्रजापालं पृथुमेवं द्विजोत्तमाः ॥ पृथुं वैण्यं वड्रराज्ये अभिषिक्तं चराचरैः । देवैर्विप्रैस्तथा सर्व्वैरभिषिक्तो महामनाः ॥ राज्ञाञ्चैवाधिकारे वै पृथुर्वैण्यः प्रतापवान् । तदा पित्रा प्रजाः सर्व्वाः कदा नैवानुरञ्जिताः ॥ तेनानुरञ्जिताः सर्व्वाः सुखैर्मुभुदिरे तदा । अनुरागात्तु वीरस्य नाम राजेत्यभाषत ॥ प्रयातस्य सुधीरस्य समुद्रस्य द्विजोत्तमाः । आपस्तस्तम्भिरे सर्व्वा भयात्तस्य महात्मनः ॥ प्रयातस्य रथस्यापि तस्यैव च महात्मनः । दुर्गमार्गं विलोक्यैव स्वमार्गं पर्व्वता ददुः ॥ ध्वजभङ्गं न चक्रुस्ते गिरयः सर्व्व एव ते । अकृष्टपच्या पृथिवी सर्व्वत्र कामधेनवः ॥ पर्जन्यः कामवर्षी च वेदयज्ञान् महोत्सवान् । कुर्व्वन्ति ब्राह्मणाः सर्व्वे क्षत्त्रियाश्च तथापरे ॥ सर्व्वकामफला वृक्षास्तस्मिन् शासति राजनि । न दुर्भिक्षं न च व्याधिर्नाकालमरणं नृणाम् ॥ सर्व्वे सुखेन जीवन्ति लोका धर्म्मपरायणाः । तस्मिन् शासति दुर्द्धर्षे राजराजे महात्मनि ॥” इति पाद्मोत्तरखण्डे २९ अध्यायः ॥ * ॥ तस्य माहात्म्यं यथा, “पृथुना प्रविभक्ता च शोभिता च वसुन्धरा । शस्यरत्नवती स्फीता पुरपत्तनशालिनी ॥ एवं प्रभावो वैण्यश्च राजासीद्राजसत्तमः । नमस्यश्चैव पूज्यश्च भूतिकामैर्नरोत्तमैः ॥ ब्राह्मणैर्व्वेदकामैश्च पृथुर्वैण्यः प्रतापवान् । आदिकर्त्ता रणानाञ्च योधानां प्रथमो नृपः ॥ यो हि योद्धा रणं याति कीर्त्तयित्वा पृथुं नृपम् । घोररूपान् स संग्रामान् क्षेमी तरति कीर्त्तिमान् ॥ वैश्यैरपि हि शूद्रैश्च स्वाः स्वा वृत्तीरनुश्रितैः । पृथुरेव नमस्कार्य्यः सर्व्वसिद्धिकरस्तु सः ॥ एवं पृथुरभूत् पूर्व्वं प्रसादाच्चक्रपाणिनः । सार्व्वभौमो महातेजा दुर्व्विषह्यः सुरासुरैः ॥” तस्य पुत्त्रौ द्वौ । यथा, “पृथोः पुत्त्रौ तु धर्म्मज्ञौ जज्ञातेऽन्तर्द्धिपाणिनौ । शिखण्डी च हविर्द्धानमन्तर्द्धानाद्व्यजायत ॥” अरेणाभूराज्ञः पुत्त्रः । यथा, अग्निपुराणे । “अयोधस्तस्य पुत्त्रोऽभूत् ककुत्स्थो नाम वीर्य्यवान् । ककुत्स्थस्य अरेणाभूस्तस्य पुत्त्रः पृथुः स्मृतः ॥” अग्निः । इति मेदिनी । थे, १० ॥ (प्रियव्रतवंशोद्भवस्य विभोः पुत्त्रः । यथा, विष्णुपुराणे । २ । १ । ३८ । “भुवस्तस्मात् तथोद्गीथः प्रस्तारस्तत्सुतो विभुः । पृथुस्ततोऽभवन्नक्तो नक्तस्यापि गयः सुतः ॥” तामसमन्वन्तरे ऋषिविशेषः । यथा, मार्कण्डेये । ७४ । ५९ । “ज्योतिर्धामा पृथुः काव्यश्चैत्रोऽग्निर्वलकस्तथा । पीवरश्च तथा ब्रह्मन् ! सप्त सप्तर्षयोऽभवन् ॥”)"
        },
        {
            "word": "पृथुः",
            "eid": "22304",
            "pagenum": "3-229-b",
            "content": "पृथुः¦, स्त्री, (प्रथते विस्तारमेतीति । प्रथ + कुः सम्प्रसारणञ्च ।) कृष्णजीरकः । इत्यमरः । २ । ९ । ३७ ॥ (एतत्पर्य्यायो यथा, “कृष्णजीरः सुगन्धश्च तथैवोद्गारशोधनः । कालाजाजी तु सुषवी कालिका चोपकालिका ॥ पृथ्वीका कारवी पृथ्वी पृथुः कृष्णोपकुञ्चिका । उपकुञ्ची च कुञ्ची च बृहज्जीरक इत्यपि ॥” इति भावप्रकाशस्य पूर्व्वखण्डे प्रथमे भागे ॥) त्वक्पर्णी । हिङ्गुपत्री । इति मेदिनी । थे, १० ॥ (पर्य्यायोऽस्या यथा, “हिङ्गुपत्री तु कवरी पृथ्विका पृथुका पृथुः ॥” इति भावप्रकाशस्य पूर्व्वखण्डे प्रथमे भागे ॥) अहिफेनः । इति शब्दरत्नावली ॥"
        },
        {
            "word": "पृथुः",
            "eid": "22305",
            "pagenum": "3-229-b",
            "content": "पृथुः¦, त्रि, (प्रथ + कुः सम्प्रसारणञ्च ।) महत् । इत्यमरः । ३ । १ । ६० ॥ (यथा, आर्य्यासप्तशत्याम् । ११७ । “उल्लसितभ्रूधनुषा तव पृथुना लोचनेन रुचिराङ्गि ! । अचला अपि न महान्तः के चञ्चलभावमानीताः ॥”) निपुणः । इति शब्दरत्नावली ॥"
        }
    ],
    "APHI": [
        {
            "word": "पृथुः",
            "content": "पृथुः पुं. - अग्नि का नाम"
        },
        {
            "word": "पृथुः",
            "content": "पृथुः पुं. - एक राजा का नाम"
        },
        {
            "word": "पृथुः",
            "content": "पृथुः स्त्री. - अफीम"
        }
    ]
}