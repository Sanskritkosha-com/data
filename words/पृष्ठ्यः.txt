{
    "word": "पृष्ठ्यः",
    "SKD": [
        {
            "word": "पृष्ठ्यः",
            "eid": "22364",
            "pagenum": 3,
            "content": "पृष्ठ्यः¦, पुं, (पृष्ठेन वहतीति । पृष्ठ + यत् ।) पृष्ठेन भारवाहकाश्वः । तत्पर्य्यायः । स्थौरी २ । इत्यमरः । २ । ८ । ४६ ॥ (यथा, महाभारते । १ । २२२ । ४९ । “पृष्ठ्यानामपि चाश्वानां वाह्लिकानां जनार्द्दनः । ददौ शतसहस्राणि कन्याधनमनुत्तमम् ॥” धारके, त्रि । यथा, ऋग्वेदे । ४ । ३ । १० । “ऋतेन हि ष्मा वृषभश्चिदक्तः पुमाँ अग्निः पयसा पृष्ठ्येन ॥” “पृष्ठ्येन धारकेण पयसाक्तः ।” इति तद्भाष्ये सायनः ॥)"
        }
    ]
}