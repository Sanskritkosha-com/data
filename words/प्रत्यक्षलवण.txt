{
    "word": "प्रत्यक्षलवण",
    "VCP": [
        {
            "word": "प्रत्यक्षलवण",
            "eid": "33916",
            "pagenum": 4460,
            "content": "प्रत्यक्षलवण¦ न० प्रत्यक्षं पृथक्तयोपलभ्यमानं लवणम् । पाकनिष्पत्त्युत्तरं व्यञ्जनादौ दीयमानलवणे । तस्य श्राद्धे अदेयतोक्ता यथा श्रा० त० ब्रह्मपु० “सिद्धाः कृताश्च ये भक्ताः प्रत्यक्षलवणीकृताः” श्राद्धे तस्य वर्ज्यतयोक्ते “सिद्धाः कृताः सिद्ध्युत्तरकालं प्रत्यक्षलवणप्रक्षेपकृता” श्रा० त० रघु० । तत्रैव बिष्णुना श्राद्धवर्ज्येषु “आरक्तास्यैव निर्यासाः प्रत्यक्षलवणानि च” इत्युक्तम् । शु० त० ब्रह्मपु० “सैन्धवं लवणं चैव यच्च सामुद्रकं भवेत् । पवित्रे परमे ह्येते प्रत्यक्षेऽपि च नित्यशः” । “पृथक्तयोपलभ्यमानं लवणं प्रत्यक्षलवणं न तु व्यञ्जनादिसंस्कारकं संस्कारप्रत्यक्षयोर्भेदात्” शु० त० रघु० । वस्तुतः सैन्धवादेरपि प्रत्यक्षलवणत्वेऽभक्ष्यता आर्द्रकादियोगे प्रतिप्रसवः न तु सिद्ध्युत्तरकालप्रक्षेपेऽपि प्रतिप्रसवः । अतः सिद्ध्यु त्तरकालं लवणमात्रस्यैव प्रक्षेपे सर्वत्र भक्षणे दाने च निषेधः इति बोध्यम् ।"
        }
    ]
}