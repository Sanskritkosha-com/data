{
    "word": "भक्ष",
    "KRM": [
        {
            "word": "भक्ष",
            "eid": "1135",
            "pagenum": 935,
            "content": "(1135) <b>“भक्ष अदने”</b>¦ (I-भ्वादिः-893. सक. सेट्. उभ.) <sup>[अ]</sup> ‘भक्षयत्यदने भक्षेः, शपि भक्षति भक्षते ।’ (श्लो. 177) इति देवः । भक्षकः-क्षिका, भक्षकः-क्षिका, बिभक्षिषकः-षिका, बाभक्षकः-क्षिका; इत्यादीनि सर्वाण्यपि रूपाणि भौवादिकतक्षतिवत् (691) ज्ञेयानि । <F>[आ] ‘भ्लक्ष अदने’ इत्यत्र भ्वादौ मैत्रेयादयः ‘भक्ष’ इति पठन्ति । तदनुसारेण देवेनापि ‘शपि भक्षति भक्षते ।’ (श्लो. 177) इत्युक्तम् । धातुकाव्येऽपि ‘—प्रभ्लक्ष्य भक्षन्ति यदम्बु नीचाः ।’ (2-28) इति शब्विकरणकः प्रयोगः कृतः । परं तु ‘भक्षेरहिंसार्थस्य’ (वा. 1-4-52) इत्यत्र ‘भक्षयति पिण्डीं देवदत्तः । भक्षयति पिण्डीं देवदत्तेन ।’ इति ण्यन्ताद्धेतुमण्णिचि प्रयोज्यस्य कर्मसंज्ञाभावप्रतिपादकभाष्येण भक्षतेः शब्विकरणपाठोऽनभिसंहितः । ‘शीलिकामिभक्ष्याचरिभ्यो णः’ (वा. 3-2-1) इत्यत्रापि बार्तिक-भाष्य-कैयटोद्द्योतादिषु चौरादिकस्य भक्षयतेरेव प्रत्ययविधानप्रदर्शनादपि भ्वादौ पाठोऽस्याप्रामाणिक एवेति ज्ञेयम् । स्पष्टमिदं माधवधातुवृत्तौ प्रकृतधातुप्रकरणे इति ज्ञेयम् ।</F>"
        },
        {
            "word": "भक्ष",
            "eid": "1136",
            "pagenum": 936,
            "content": "(1136) <b>“भक्ष अदने”</b>¦ (X-चुरादिः-1557. सक. सेट्. उभ.) <div n='P'>‘भक्षयत्यदने भक्षेः, शपि भक्षति भक्षते ।’ (श्लो. 177) इति देवः । <div n='NI'>भक्षकः-क्षिका, बिभक्षयिषकः-षिका; इत्यादीनि सर्वाण्यपि रूपाणि चौरादिकपक्षयतिवत् (956) ज्ञेयानि । <sup>1</sup> मांसभक्षः-मांसभक्षा, <sup>2</sup> भक्षयन् पिण्डीं देवदत्तेन याति । <sup>3</sup> इक्षुभक्षिका, <sup>4</sup> भक्-भग्-भक्षौ-भक्षः, भक्षणम्, इत्यादीनि रूपाण्यस्य संभवन्तीति विशेषः । <F>1. ‘शीलिकामिभक्ष्याचरिभ्यो णः’ (वा. 3-2-1) इति कर्मण्युपपदे णप्रत्ययः । मांसं भक्षयतीति मांसभक्षः । स्त्रियां णप्रत्ययान्तत्वेन टापि मांसभक्षा इति रूपम् । ‘स्तुतिशीला हरिकामा फलभक्षा कानने व्रताचारा’ इति प्र. सर्वस्वे ।</F> <F>2. ‘निगरणचलनार्थेभ्यः—’ (1-3-87) इति ण्यन्तादस्य नित्यं परस्मैपदमेव । अत्रास्य पुनः हेतुमण्णिचि, ‘गतिबुद्धिप्रत्यवसानार्थ—’ (1-4-52) इति प्रयोज्यस्य कर्मत्वम्, ‘भक्षेरहिंसार्थस्य’ (वा. 1-4-52) इति वार्तिकेन निषिध्यते । हिंसायां तु ‘भक्षयति यवान् बलीवर्दान् ।’ इति भाष्यम् । अत्र भक्षयतिः ‘सर्वे सचेतना भावाः’ इति न्यायेन हिंसायां वर्तते । यवानां सचेतनत्वात् हिंस्यत्वम् ।</F> <F>3. ‘पर्यायार्हर्णोत्पत्तिषु—’ (3-3-111) इत्यनेन अर्हार्थे ण्वुच् प्रत्ययः । इक्षुभक्षणमर्हति इति इक्षुभक्षिका ।</F> <F>4. ण्यन्तादस्मात् क्विपि, संयोगान्तलोपे जश्त्वचर्त्वयो रूपमेवम् ।</F>"
        }
    ]
}