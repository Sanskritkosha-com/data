{
    "word": "री",
    "KRM": [
        {
            "word": "री",
            "eid": "1410",
            "pagenum": 1121,
            "content": "(1410) <b>“री गतिरेषणयोः”</b>¦ (IX-क्र्यादिः-1500. सक. अनि. पर.) प्वादिः, ल्वादिश्च । <div n='NI'>‘स्रवणे रीयते रीङो, रिणाति गतिरेषयोः ॥’ (श्लो. 18) इति देवः । ‘रेषणम् = <sup>2</sup> हिंसा’ इति क्षीरस्वामी । “रेषणम् = वृकशब्दः । यदाह यादवप्रकाशः— ‘वृकस्य रेषणं रेषा, ह्रेषा हेषा च वाजिनाम् । बृंहितं करिणां शब्दः—॥’ इति ।” इति पुरुषकारः । गतिहिंसार्थयोः सकर्मकः, वृकरवार्थकत्वे तुं अकर्मक इति बोध्यम् । ‘श्रवणे’ इत्यपि केचित् । ‘— गतिशोषणयोः’ इति न्यासे (7-3-36) पाठः । रायकः-यिका, <sup>1</sup> रेपकः-पिका, रिरीषकः-षिका, रेरीयकः-यिका; रेता-रेत्री, रेपयिता-त्री, रिरीषिता-त्री, रेरीयिता-त्री; इत्यादिकानि समस्तान्यपि रूपाणि क्रैयादिकप्लिनातिवत् (1081) बोध्यानि । <sup>2</sup> व्यतिरिणानः, व्यतिरिणन्-ती, <sup>3</sup> रयः, <sup>4</sup> रीतिः, रीणिः, इतीमान्यस्माद्भवन्तीति विशेषः । <F>2. यदा तु रेषणशब्दस्य हिंसा अर्थः, तदानीं ‘रिष हिंसायाम्’ इति भौवादिकधातोर्निष्पन्नं पदमेतदिति बोध्यम् । यदि वृकशब्दोऽर्थः—तर्हि ‘रेषृ अव्यक्ते शब्दे’ इति भौवादिकधातोर्निष्पन्नं तदिति भेदोऽत्रानुसन्धेयः ।</F> <F>1. ण्यन्ते सर्वत्र, ‘अर्तिह्रीव्लीरीक्नूयी—’ (7-3-36) इत्यादिना पुगागमः । ‘पुगन्तलघूपधस्य च’ (7-3-86) इति गुणः ।</F> <F>2. हिंसागत्यर्थंयोः ‘न गतिहिंसार्थेभ्यः’ (1-3-15) इति आत्मनेपदनिषेधात् कर्मव्यतीहारेऽपि व्यतिरिणन् इति शतैव । शब्दार्थकत्वे तु ‘कर्तरि कर्मव्यतीहारे’ (1-3-14) इति शानचि व्यतिरिणानः इति रूपमिति बोध्यम् ।</F> <F>3. भावे ‘एरच्’ (3-3-56) इत्यचि रूपमेवम् । अभिधानस्वाभाव्याद् गत्यर्थकस्यास्य वेगे वृत्तिरत्रेति बोध्यम् । ‘कथं पुनरन्यो नामान्यस्यार्थे वर्तते? कथम् ऊहिर्वह्यर्थे वर्तते? बह्वर्था अपि धातघो भवन्ति…’ इति भाष्य (3-1-131)वाक्यमिहावधेयम् ।</F> <F>4. क्तिचि रूपमेवम् । क्तिनि तु ‘ऋकारल्वादिभ्यः क्तिन् निष्ठावद् वाच्यः’ (वा. 8-2-44) इति वचनात् रीणिः इति नत्वे णत्वे च भवति ।</F>"
        }
    ]
}