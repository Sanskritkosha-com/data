{
    "word": "वम",
    "KRM": [
        {
            "word": "वम",
            "eid": "1558",
            "pagenum": 1201,
            "content": "(1558) <b>“टु वम उद्गिरणे”</b>¦ (I-भ्वादिः-849. सक. सेट्. पर.) ‘उद्गिरणे = वमने’ इति काशकृत्स्नः । ज्वलादिः, मिच्च । ‘उद्गिरणम् = अन्तर्गतस्य मुखेन निःसारणम्’ इति मा. धा. वृत्तिः । ‘— भुक्तस्योर्ध्वगतिः’ इति क्षीरस्वामी । ‘उदित् इति काशकृत्स्नपाठः’ इति तरङ्गिण्याम् । प्रकृतकाशकृत्स्नधातुपाठे तु ‘डु वम—’ इत्येव दृश्यते । ‘काश्यपादीनामपि उदित्पाठः’ इति मा. धा. वृत्तिः । <sup>4</sup> वामकः-मिका, वामकः-मिका, <sup>5</sup> वमकः-मिका, विवमिषकः-षिका, वंवमकः-मिका; वमिता-त्री, वामयिता-वमयिता-त्री, विवमिषिता-त्री, वंवमिता-त्री; वमन्-न्ती, वामयन्-वमयन्-न्ती, विवमिषन्-न्ती; -वमिष्यन्-न्ती-ती, वामयिष्यन्-न्ती-ती, विवमिषिष्यन्-न्ती-ती; -— वामयमानः-वमयमानः, — वंवम्यमानः, वंवमिष्यमाणः; वमितम्-तः-तवान्, <sup>1</sup> वान्तम्-वान्तः-वान्तवान्, वमितः, विवमिषितः, वंवमितः-तवान्; वमः<sup>2</sup> वामः, <sup>3</sup> वमी, <sup>4</sup> वमथुः <sup>A</sup>, वामः-वमः वामी, <sup>5</sup> वामनः, विवमिषुः, वंवमः; इत्यादीनि रूपाणि सर्वाण्यपि भौवादिकचनतिवत् (494) ऊह्यानि । <sup>6</sup> वम्यम्, वान्तिः, <sup>7</sup> वमित्वा-वान्त्वा इमानि रूपाण्यधिकान्यत्रेति विशेषः । <F>4. ‘नोदात्तोपदेशस्य मान्तस्य—’ (7-3-34) इत्यादिना वृद्धिनिषेधे प्राप्ते ‘अनाचमिकमिवमीनाम्—’ (वा. 7-3-34) इति वार्त्तिकात् वृद्धिनिषेधो न । तेन ण्वुलि वामकः इति रूपम् ।</F> <F>5. ‘ग्लास्नावनुवमाम्—’ (ग. सू. भ्वादिः) इति अनुपसृष्टस्य धातोः मित्त्वं विकल्पेन भवति । ततः ‘मितां ह्रस्वः’ (6-4-92) इति ह्रस्वः, तेन ण्यन्ते सर्वत्र रूपद्वयं बोध्यम् ।</F> <F>1. ‘आदितश्च’ (7-2-16) इति चकारस्यानुक्तसमुच्चयार्थकत्वात् निष्ठायामनिट्त्वम् इति काशिकादौ । “‘धारानिपातैः सह किन्तु वा-तः चन्द्रोऽयमित्यार्ततरं रसासे’ इति पाणिनिः” इति प्रक्रियासर्वस्वटीकायाम् (पु. 26) । ‘वम्जप्व्याश्वसो निष्ठायाः इड् वा इति केचित्’ इत्युक्त्या वमितः-वान्तः इति’ प्रक्रियाकौमुदी ।</F> <F>2. कर्तरि ‘ज्वलितिकसन्तेभ्यो णः’ (3-1-140) इति विकल्पेन णप्रत्ययः । अचोऽपवादः । तेन रूपद्वयम् ।</F> <F>3. ‘जिदृक्षिविश्रीण्वम—’ (3-2-157) इत्यादिना तच्छीलादिषु कर्तृषु इनिप्रत्यये रूपमेवम् ।</F> <F>4. भावादौ दवितो धातोः ‘ट्वितोऽथुच्’ (3-3-89) इति अथुच्प्रत्यये रूपमेवम् । ‘पुमांस्तु वमथुः समाः’ इत्यमरः ।</F> <F>A. ‘सरक्तं वमथुं केचिद् भ्राजथुं न च केचन ॥’ भ. का. 4-43.</F> <F>5. वृद्धिपक्षे ण्यन्तात् नन्द्यादित्वात् (3-1-134) कर्तरि ल्युः । वामनः = लघुपरिमाणः विष्णोरवतारः ।</F> <F>6. ‘पोरदुपधात्’ (3-1-98) इति यत्प्रत्यये रूपम् । ण्यतोऽपवादः ।</F> <F>7. उदित्पक्षे क्त्वायाम् ‘उदितो वा’ (7-2-56) इति इड्विकल्पः । इडभावपक्षे ‘अनुनासिकस्य—’ (6-4-15) इति दीर्घे वान्त्वा इति रूपम् । तेन रूपद्वयं बोध्यम् ।</F>"
        }
    ]
}