{
    "word": "वल",
    "KRM": [
        {
            "word": "वल",
            "eid": "1568",
            "pagenum": 1206,
            "content": "(1568) <b>“वल संवरणसंचरणयोः”</b>¦ (I-भ्वादिः-491. सक. सेट्. आत्म.) घटादिः । <div n='NI'>‘— संवरणे’ इत्येव क्षीरतरङ्गिणी । ‘— संवृतौ’ इति जैनेन्द्रे । ‘— चलने संवरणे च’ इति कातन्त्रः । ‘— स्मृतौ’इति वोपदेवः । ‘— संवरणे—प्रसारे’ इति काशकृत्स्नः । इतः पूर्वं भ्वादौ ‘वल निष्पत्तौ—फलितभावे’ इति च पठितम् । अन्यत्र कोशेषु अस्य पाठो न दृश्यते । ‘वलतेरात्मनेपदमनित्यम्’ इति वामनालंकारे (5-2-3) । वालकः-लिका, <sup>3</sup> वलकः-वालकः-लिका, विवलिषकः-षिका, वावलकः-लिका; वलिता-त्री, वालयिता-त्री, विवलिषिता-त्री, वावलिता-त्री; — वालयन्-न्ती, वालयिष्यन्-न्ती-ती; -वलमानः, वालयमानः, विवलिषमाणः, वावल्यमानः; इत्यादीनि रूपाणि सर्वाण्यपि भौवादिककलतिवत् (174) बोध्यानि । शतरि वलन्<sup>4</sup> न्ती । <sup>1</sup> वालः-वारः-वालिः, वलिः<sup>2</sup> वली, वलिनः, <sup>3</sup> वलीकम्, वलिभः, वलभी, <sup>4</sup> वालाकिः, <sup>5</sup> वल्मीकम्, वलिः, <sup>6</sup> वल्कः, <sup>7</sup> वलाका-वलाकी, <sup>8</sup> वलूकम्, <sup>9</sup> वलयम्; इत्यादिकानि रूपाण्यधिकान्यत्रेति विशेषः । <F>3. ‘दलिवलि…’ इति घटादिषु भोजसम्मतः पाठः । ‘घटादयो मितः’ (ग. सू. भ्वादिः) इति मित्त्वात् ‘मितां ह्रस्वः’ (6-4-92) इति णौ उपधाह्रस्वः । तेन वलकः इत्यादिकानि रूपाणि । ण्यन्ते सर्वत्र एवं ह्रस्वघटितरूपाणि ऊह्यानि ।</F> <F>4. ‘अनुदात्तेतां तङोऽनित्यत्वात् शतरि वलन्’ इति धा. का. व्याख्यायाम् (1-63) ।</F> <F>1. संज्ञायाम् ‘हलश्च’ (3-3-121) इति करणे घञ्प्रत्यये रूपमेवम् । ‘वालमूल—’ (वा. 8-2-18) इत्यादिना पक्षे रः । तेन रूपद्वयं बोध्यम् । वालः = केशः, पुच्छम् च । वालिः = देवेन्द्रस्य पुत्रः ।</F> <F>2. इन्नन्तात् ‘कृदिकारादक्तिनः’ (ग. सू. 4-1-45) इति वा ङीष् ।</F> <F>3. वलति आवृणोतीत्यर्थे ‘अलीकादयश्च’ (द. उ. 3-43) इति ईकन्प्रत्ययः । ‘वलीकनीध्रे पटलप्रान्ते’ इत्यमरः ।</F> <F>4. वलाकाया अपत्यमित्यर्थे ‘बाह्वादिभ्यश्च’ (4-1-96) इतीञ्प्रत्यये रूपम् ।</F> <F>5. ‘अलीकादयश्च’ (द. उ. 3-43) इत्यत्र ईकनन्तो निपातितः । मुमागमोऽपि निपातनादेव । ‘वामलूरुश्च नाकुश्च वल्मीकं पुन्नपुंसकम्’ इत्यमरः । वल्मीके भवः इत्यर्थे अण्प्रत्यये इञि च वाल्मीकिः = आदिकविः श्रीमद्रामायणस्य कर्ता ।</F> <F>6. ‘शुकवल्कोल्काः’ (द. उ. 3-20) इति कप्रत्यये निपातितः । वल्कः = वासः, तरुत्वक् च ।</F> <F>7. ‘वलाकादयश्च’ (द. उ. 3-32) इत्याकप्रत्यये, टापि च रूपमेवम् । वलाका = पक्षिजातिः । वलाका अस्य सन्तीति ‘व्रीह्यादिभ्यश्च’ (5-2-116) इति मत्वर्थे इनिः ।</F> <F>8. ‘वलूकः’ [व्यलूकः] (द. उ. 3-45) इत्यूकप्रत्यये निरूढः । वलूकम् = उत्पलद्रव्यम् ।</F> <F>9. ‘वलिमलितनिभ्यः कयन्’ (द. उ. 8-10) इति कयन्प्रत्यये रूपमेवम् । वलयम् = आभरणविशेषः । ‘कटकं वलये सानौ’ इत्यमरः ।</F>"
        }
    ]
}