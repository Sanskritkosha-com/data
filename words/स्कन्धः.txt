{
    "word": "स्कन्धः",
    "SKD": [
        {
            "word": "स्कन्धः",
            "eid": "40384",
            "pagenum": 5,
            "content": "स्कन्धः¦, [स्] क्ली, (स्कन्दते इति । स्कन्द + “स्कन्देश्च खाङ्गे ।” उणा० ४ । २०६ । इति असुन् धश्चान्तादेशः ।) अंसः । प्रकाण्डः । यथा, “स्कन्धः सान्तं नपुंसकमिति केचित् ।” इत्यमरटीकायां भरतः ॥ (यथा, ऋग्वेदे । १ । ३२ । ५ । “स्कन्धांसौव कुलिशेनाविवृक्णा ॥”)"
        },
        {
            "word": "स्कन्धः",
            "eid": "40385",
            "pagenum": 5,
            "content": "स्कन्धः¦, पुं, (स्कन्द्यतेऽसौ इति । स्कन्द + घञ् । पृषादरादित्वात् साधुः । स्कन्द + असुन् । धश्चान्तादेशः । सर्व्वे सान्ता अदन्ताश्च इति न्यायात् अकारान्तो वा ।) अवयवविशेषः । काँध इति भापा ॥ तत्पर्य्यायः । भुजशिरः २ अंसः ३ । इत्यमरः । २ । ६ । ७८ ॥ स्कन्धः ४ । इति शब्दरत्नावली ॥ दोःशिखरम् ५ । इति राजनिर्घण्टः ॥ (यथा, भागवते । ४ । २९ । ३३ । “यथा हि पुरुषो भारं शिरसा गुरुमुद्वहन् । तं स्कन्धेन स आधत्ते तथा सर्व्वाः प्रतिक्रियाः ॥”) तरोर्मूलादिशाखापर्य्यन्तम् । गुँडी इतिभाषा तत्पर्य्यायः । प्रकाण्डः २ । इत्यमरः ॥ काण्डम् ३ इति शब्दरत्नावली ॥ दण्डः ४ । इति जटाधरः ॥ (यथा, रघुः । ४ । ५७ । “खर्ज्जूरीस्कन्धनद्धानां मदोद्गारसुगन्धिषु । कटेषु करिणां पेतुः पुन्नागेभ्यः शिलीमुखाः ॥”) नृपतिः । सम्परायः । समूहः । कायः । (यथा, महाभारते । १२ । १५ । २६ । “सूक्ष्मयोनीनि भूतानि तर्कगम्यानि कानिचित् पक्ष्मणोऽपि निपातेन येषां स्यात् स्कन्धपर्य्ययः ॥” भद्रादिः । छन्दोभेदः । इति मेदिनी ॥ विज्ञानादिपञ्च । (यथा, शिशुपालवधे । २ । २८ । “सर्व्वकार्य्यशरीरेषु मुक्ताङ्गस्कन्धपञ्चकम् । सौत्रतानामिवात्मान्यो नास्ति मन्त्रो महीभृताम् ॥” “रूपवेदनाविज्ञानसंज्ञासंस्काराः पञ्च स्कन्धाः तत्र विषयप्रपञ्चो रूपस्कन्धः । तज्ज्ञानप्रपञ्चो वेदनास्कन्धः । आलयविज्ञानसन्तानो विज्ञान स्कन्धः । नामप्रपञ्चः संज्ञास्कन्धः । वासनाप्रपञ्चः संस्कारस्कन्धः । एवं पञ्चधा परिवर्त्तमानो ज्ञानसन्तान एवात्मा इति बौद्धाः ।” इति तट्टीकायां मल्लिनाथः ॥) व्यूहः । इति हेमचन्द्रः ॥ (यथा, रघुः । ४ । ३० । “प्रतापोऽग्रे ततः शब्दः परागस्तदनन्तरम् । ययौ पश्चाद्रथादीति चतुस्कन्धेव सा चमूः ॥”) पन्थाः । इति शब्दरत्नावली ॥ (यथा महाभारते । ३ । २३० । ५५ “तथाब्रवीत् महासेनं महादेवो बृहद्वचः । सप्तमं मारुतस्कन्धं रक्ष नित्यमतन्द्रितः ॥”) ग्रन्थपरिच्छेदः । यथा श्रीपार्व्वत्युवाच । स्कन्धै र्द्वादशभिः प्रोक्तं श्रीमद्भागवतं प्रभो । शुकस्तच्छ्रावयामास महाराजं परीक्षितम् ॥” इति पाद्मे पातालखण्डे ७१ अध्यायः ॥"
        }
    ]
}