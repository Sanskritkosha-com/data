{
    "word": "हु",
    "KRM": [
        {
            "word": "हु",
            "eid": "2008",
            "pagenum": 1416,
            "content": "(2009) <b>“हु दानादनयोः”</b>¦ (III-जुहोत्यादिः-1083. सक. अनिट्. पर.) <div n='NI'>‘दानादानयोः’ इत्येके । दानमत्र ‘चोदित आधारे हविःप्रक्षेपः’ इति माधवः । ‘जीव’ धातौ प्राणस्येव अत्रापि दाने हविषो अन्तर्भावात् अकर्मकत्वं केचिदङ्गीचक्रुः । ‘तृतीया च होश्छन्दसि’ (2-3-3) इत्यत्र भाष्ये तु ‘जुहोतिः प्रक्षेपे वर्तते’ इत्युक्तम् । ‘अग्निषु हूयमानेषु’ इत्यादिषु प्रीणानार्थकत्वमपि भाष्यसम्मतम् । <sup>1</sup> होता, क्षीरहोता, <sup>2</sup> जुह्वद् ब्राह्मणः, <sup>3</sup> जुहूः, <sup>4</sup> हाव्यम्, <sup>5</sup> होमः, <sup>6</sup> होत्रम्-अग्निहोत्रम्, होत्रा, <sup>7</sup> हविः इति विशेषरूपाणि । सामान्यरूपाणि जौहोत्यादिककिधातुवत् (189) बोध्यानि । <F>1. ‘ऋत्विक्षु चानुपसर्गस्य’ (वा. 3-2-135) इति ताच्छीलिकस्तृन् । ‘अप्तृन्—’ (6-4-11) इत्यादिना सर्वनामस्थाने दीर्घः । होता = ऋत्विग्विशेषः । क्षीरहोता इति तु याजकादित्वात् (2-2-9) समासे साधुः ।</F> <F>2. शतरि, ‘जुहोत्यादिभ्यः—’ (2-4-75) इति शपः श्लुः । ‘श्लौ’ (6-1-10) इति द्विर्वचनम् । ‘हुश्नुवोः सार्वधातुके’ (6-4-87) इत्यजादिक्ङित्प्रत्ययत्वे शतुः अत्रापि यण् । ‘नाभ्यस्ताच्छतुः’ (7-1-78) इति नुम्निषेधः ।</F> <F>3. ‘द्युतिगमिजुहोतीनां द्वे च’ (वा. 3-2-168) इति करणे क्विप्, द्वित्वं च । जुह्नत्यनयेति जुहूः-स्रुक् ।</F> <F>4. ‘ओरावश्यके’ (3-1-125) इति ण्यत् । अवश्यं होतव्यं यत् देवार्हमेव हविः, तदुच्यते हाव्यमिति । अजन्तत्वलक्षणयतोऽपवादः ।</F> <F>5. औणादिके (द. उ. 7-26) मन्प्रत्यये होमः = अग्नौ पूजितस्य द्रव्यस्य प्रक्षेपः ।</F> <F>6. ‘हुयामा—’ (द. उ. 8-84) इति त्रन्प्रत्ययः । ऋत्विग्वाचको होत्राशब्दस्तु स्वभावात् स्त्रीलिङ्गः इति ‘होत्राभ्यश्छः’ (5-1-135) इत्यत्र पदमञ्जरी ।</F> <F>7. औणादिके इसिप्रत्यये रूपम् । हूयते इति हविः = देवतोद्देशेन मन्त्रसंस्कृतं दधिपयआज्यादिकं द्रव्यम् ।</F>"
        }
    ]
}